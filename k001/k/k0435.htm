<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק לה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
לה
<A HREF="k0436.htm">לו</A>
</P>
<HR>

<H1>במדבר פרק לה</H1>

<A NAME="1"> </A>
<P><B>א</B> וידבר יהוה אל-משה, בערבות מואב, על-ירדן ירחו, לאמור. 
<A NAME="2"> </A>
<B>ב</B> צו, את-בני ישראל, ונתנו ללויים מנחלת אחוזתם, ערים לשבת; ומגרש, לערים סביבותיהם, תיתנו, ללויים. 
<A NAME="3"> </A>
<B>ג</B> והיו הערים להם, לשבת; ומגרשיהם, יהיו לבהמתם ולרכושם, ולכול, חיתם. 
<A NAME="4"> </A>
<B>ד</B> ומגרשי, הערים, אשר תיתנו, ללויים--מקיר העיר וחוצה, אלף אמה סביב. 
<A NAME="5"> </A>
<B>ה</B> ומדותם מחוץ לעיר, את-פאת-קדמה אלפיים באמה ואת-פאת-נגב אלפיים באמה ואת-פאת-ים אלפיים באמה ואת פאת צפון אלפיים באמה--והעיר בתווך; זה יהיה להם, מגרשי הערים. 
<A NAME="6"> </A>
<B>ו</B> ואת הערים, אשר תיתנו ללויים--את שש-ערי המקלט, אשר תיתנו לנוס שמה הרוצח; ועליהם תיתנו, ארבעים ושתיים עיר. 
<A NAME="7"> </A>
<B>ז</B> כל-הערים, אשר תיתנו ללויים--ארבעים ושמונה, עיר:  אתהן, ואת-מגרשיהן. 
<A NAME="8"> </A>
<B>ח</B> והערים, אשר תיתנו מאחוזת בני-ישראל--מאת הרב תרבו, ומאת המעט תמעיטו:  איש, כפי נחלתו אשר ינחלו, ייתן מעריו, ללויים.  {פ}</P>
<A NAME="9"> </A>
<P><B>ט</B> וידבר יהוה, אל-משה לאמור. 
<A NAME="10"> </A>
<B>י</B> דבר אל-בני ישראל, ואמרת אליהם:  כי אתם עוברים את-הירדן, ארצה כנען. 
<A NAME="11"> </A>
<B>יא</B> והקריתם לכם ערים, ערי מקלט תהיינה לכם; ונס שמה רוצח, מכה-נפש בשגגה. 
<A NAME="12"> </A>
<B>יב</B> והיו לכם הערים למקלט, מגואל; ולא ימות הרוצח, עד-עומדו לפני העדה למשפט. 
<A NAME="13"> </A>
<B>יג</B> והערים, אשר תיתנו--שש-ערי מקלט, תהיינה לכם. 
<A NAME="14"> </A>
<B>יד</B> את שלוש הערים, תיתנו מעבר לירדן, ואת שלוש הערים, תיתנו בארץ כנען:  ערי מקלט, תהיינה. 
<A NAME="15"> </A>
<B>טו</B> לבני ישראל, ולגר ולתושב בתוכם, תהיינה שש-הערים האלה, למקלט--לנוס שמה, כל-מכה-נפש בשגגה. 
<A NAME="16"> </A>
<B>טז</B> ואם-בכלי ברזל הכהו וימות, רוצח הוא:  מות יומת, הרוצח. 
<A NAME="17"> </A>
<B>יז</B> ואם באבן יד אשר-ימות בה הכהו, וימות--רוצח הוא:  מות יומת, הרוצח. 
<A NAME="18"> </A>
<B>יח</B> או בכלי עץ-יד אשר-ימות בו הכהו, וימות--רוצח הוא:  מות יומת, הרוצח. 
<A NAME="19"> </A>
<B>יט</B> גואל הדם, הוא ימית את-הרוצח:  בפגעו-בו, הוא ימיתנו. 
<A NAME="20"> </A>
<B>כ</B> ואם-בשנאה, יהדופנו, או-השליך עליו בצדייה, וימות. 
<A NAME="21"> </A>
<B>כא</B> או באיבה הכהו בידו, וימות--מות-יומת המכה, רוצח הוא:  גואל הדם, ימית את-הרוצח--בפגעו-בו. 
<A NAME="22"> </A>
<B>כב</B> ואם-בפתע בלא-איבה, הדפו, או-השליך עליו כל-כלי, בלא צדייה. 
<A NAME="23"> </A>
<B>כג</B> או בכל-אבן אשר-ימות בה, בלא ראות, ויפל עליו, וימות--והוא לא-אויב לו, ולא מבקש רעתו. 
<A NAME="24"> </A>
<B>כד</B> ושפטו, העדה, בין המכה, ובין גואל הדם--על המשפטים, האלה. 
<A NAME="25"> </A>
<B>כה</B> והצילו העדה את-הרוצח, מיד גואל הדם, והשיבו אותו העדה, אל-עיר מקלטו אשר-נס שמה; וישב בה, עד-מות הכוהן הגדול, אשר-משח אותו, בשמן הקודש. 
<A NAME="26"> </A>
<B>כו</B> ואם-יצוא ייצא, הרוצח, את-גבול עיר מקלטו, אשר ינוס שמה. 
<A NAME="27"> </A>
<B>כז</B> ומצא אותו, גואל הדם, מחוץ, לגבול עיר מקלטו:  ורצח גואל הדם, את-הרוצח--אין לו, דם. 
<A NAME="28"> </A>
<B>כח</B> כי בעיר מקלטו יישב, עד-מות הכוהן הגדול; ואחרי מות, הכוהן הגדול--ישוב הרוצח, אל-ארץ אחוזתו. 
<A NAME="29"> </A>
<B>כט</B> והיו אלה לכם לחוקת משפט, לדורותיכם, בכול, מושבותיכם. 
<A NAME="30"> </A>
<B>ל</B> כל-מכה-נפש--לפי עדים, ירצח את-הרוצח; ועד אחד, לא-יענה בנפש למות. 
<A NAME="31"> </A>
<B>לא</B> ולא-תקחו כופר לנפש רוצח, אשר-הוא רשע למות:  כי-מות, יומת. 
<A NAME="32"> </A>
<B>לב</B> ולא-תקחו כופר, לנוס אל-עיר מקלטו, לשוב לשבת בארץ, עד-מות הכוהן. 
<A NAME="33"> </A>
<B>לג</B> ולא-תחניפו את-הארץ, אשר אתם בה, כי הדם, הוא יחניף את-הארץ; ולארץ לא-יכופר, לדם אשר שופך-בה, כי-אם, בדם שופכו. 
<A NAME="34"> </A>
<B>לד</B> ולא תטמא את-הארץ, אשר אתם יושבים בה--אשר אני, שוכן בתוכה:  כי, אני יהוה--שוכן, בתוך בני ישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
לה
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0435')</SCRIPT></P>
</BODY></HTML>
