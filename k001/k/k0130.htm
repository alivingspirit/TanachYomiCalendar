<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק ל</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
ל
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>

<H1>בראשית פרק ל</H1>

<A NAME="1"> </A>
<P><B>א</B> ותרא רחל, כי לא ילדה ליעקוב, ותקנא רחל, באחותה; ותאמר אל-יעקוב הבה-לי בנים, ואם-אין מתה אנוכי. 
<A NAME="2"> </A>
<B>ב</B> וייחר-אף יעקוב, ברחל; ויאמר, התחת אלוהים אנוכי, אשר-מנע ממך, פרי-בטן. 
<A NAME="3"> </A>
<B>ג</B> ותאמר, הנה אמתי בלהה בוא אליה; ותלד, על-ברכיי, ואיבנה גם-אנוכי, ממנה. 
<A NAME="4"> </A>
<B>ד</B> ותיתן-לו את-בלהה שפחתה, לאישה; ויבוא אליה, יעקוב. 
<A NAME="5"> </A>
<B>ה</B> ותהר בלהה, ותלד ליעקוב בן. 
<A NAME="6"> </A>
<B>ו</B> ותאמר רחל, דנני אלוהים, וגם שמע בקולי, וייתן-לי בן; על-כן קראה שמו, דן. 
<A NAME="7"> </A>
<B>ז</B> ותהר עוד--ותלד, בלהה שפחת רחל:  בן שני, ליעקוב. 
<A NAME="8"> </A>
<B>ח</B> ותאמר רחל, נפתולי אלוהים נפתלתי עם-אחותי--גם-יכולתי; ותקרא שמו, נפתלי. 
<A NAME="9"> </A>
<B>ט</B> ותרא לאה, כי עמדה מלדת; ותיקח את-זלפה שפחתה, ותיתן אותה ליעקוב לאישה. 
<A NAME="10"> </A>
<B>י</B> ותלד, זלפה שפחת לאה--ליעקוב בן. 
<A NAME="11"> </A>
<B>יא</B> ותאמר לאה, בא גד; ותקרא את-שמו, גד. 
<A NAME="12"> </A>
<B>יב</B> ותלד, זלפה שפחת לאה, בן שני, ליעקוב. 
<A NAME="13"> </A>
<B>יג</B> ותאמר לאה--באושרי, כי אישרוני בנות; ותקרא את-שמו, אשר. 
<A NAME="14"> </A>
<B>יד</B> וילך ראובן בימי קציר-חיטים, וימצא דודאים בשדה, ויבא אותם, אל-לאה אימו; ותאמר רחל, אל-לאה, תני-נא לי, מדודאי בנך. 
<A NAME="15"> </A>
<B>טו</B> ותאמר לה, המעט קחתך את-אישי, ולקחת, גם את-דודאי בני; ותאמר רחל, לכן ישכב עימך הלילה, תחת, דודאי בנך. 
<A NAME="16"> </A>
<B>טז</B> ויבוא יעקוב מן-השדה, בערב, ותצא לאה לקראתו ותאמר אליי תבוא, כי שכור שכרתיך בדודאי בני; וישכב עימה, בלילה הוא. 
<A NAME="17"> </A>
<B>יז</B> וישמע אלוהים, אל-לאה; ותהר ותלד ליעקוב, בן חמישי. 
<A NAME="18"> </A>
<B>יח</B> ותאמר לאה, נתן אלוהים שכרי, אשר-נתתי שפחתי, לאישי; ותקרא שמו, יששכר. 
<A NAME="19"> </A>
<B>יט</B> ותהר עוד לאה, ותלד בן-שישי ליעקוב. 
<A NAME="20"> </A>
<B>כ</B> ותאמר לאה, זבדני אלוהים אותי זבד טוב--הפעם יזבלני אישי, כי-ילדתי לו שישה בנים; ותקרא את-שמו, זבולון. 
<A NAME="21"> </A>
<B>כא</B> ואחר, ילדה בת; ותקרא את-שמה, דינה. 
<A NAME="22"> </A>
<B>כב</B> ויזכור אלוהים, את-רחל; וישמע אליה אלוהים, ויפתח את-רחמה. 
<A NAME="23"> </A>
<B>כג</B> ותהר, ותלד בן; ותאמר, אסף אלוהים את-חרפתי. 
<A NAME="24"> </A>
<B>כד</B> ותקרא את-שמו יוסף, לאמור:  יוסף יהוה לי, בן אחר. 
<A NAME="25"> </A>
<B>כה</B> ויהי, כאשר ילדה רחל את-יוסף; ויאמר יעקוב, אל-לבן, שלחני ואלכה, אל-מקומי ולארצי. 
<A NAME="26"> </A>
<B>כו</B> תנה את-נשיי ואת-ילדיי, אשר עבדתי אותך בהן--ואלכה:  כי אתה ידעת, את-עבודתי אשר עבדתיך. 
<A NAME="27"> </A>
<B>כז</B> ויאמר אליו לבן, אם-נא מצאתי חן בעיניך; ניחשתי, ויברכני יהוה בגללך. 
<A NAME="28"> </A>
<B>כח</B> ויאמר:  נוקבה שכרך עליי, ואתנה. 
<A NAME="29"> </A>
<B>כט</B> ויאמר אליו--אתה ידעת, את אשר עבדתיך; ואת אשר-היה מקנך, איתי. 
<A NAME="30"> </A>
<B>ל</B> כי מעט אשר-היה לך לפניי, ויפרוץ לרוב, ויברך יהוה אותך, לרגלי; ועתה, מתיי אעשה גם-אנוכי--לביתי. 
<A NAME="31"> </A>
<B>לא</B> ויאמר, מה אתן-לך; ויאמר יעקוב, לא-תיתן-לי מאומה--אם-תעשה-לי הדבר הזה, אשובה ארעה צאנך אשמור. 
<A NAME="32"> </A>
<B>לב</B> אעבור בכל-צאנך היום, הסר משם כל-שה נקוד וטלוא וכל-שה-חום בכשבים, וטלוא ונקוד, בעיזים; והיה, שכרי. 
<A NAME="33"> </A>
<B>לג</B> וענתה-בי צדקתי ביום מחר, כי-תבוא על-שכרי לפניך:  כול אשר-איננו נקוד וטלוא בעיזים, וחום בכשבים--גנוב הוא, איתי. 
<A NAME="34"> </A>
<B>לד</B> ויאמר לבן, הן:  לו, יהי כדברך. 
<A NAME="35"> </A>
<B>לה</B> ויסר ביום ההוא את-התיישים העקודים והטלואים, ואת כל-העיזים הנקודות והטלואות, כול אשר-לבן בו, וכל-חום בכשבים; וייתן, ביד-בניו. 
<A NAME="36"> </A>
<B>לו</B> וישם, דרך שלושת ימים, בינו, ובין יעקוב; ויעקוב, רועה את-צאן לבן--הנותרות. 
<A NAME="37"> </A>
<B>לז</B> וייקח-לו יעקוב, מקל לבנה לח--ולוז וערמון; ויפצל בהן, פצלות לבנות--מחשוף הלבן, אשר על-המקלות. 
<A NAME="38"> </A>
<B>לח</B> ויצג, את-המקלות אשר פיצל, ברהטים, בשקתות המים--אשר תבואנה הצאן לשתות לנוכח הצאן, וייחמנה בבואן לשתות. 
<A NAME="39"> </A>
<B>לט</B> ויחמו הצאן, אל-המקלות; ותלדנה הצאן, עקודים נקודים וטלואים. 
<A NAME="40"> </A>
<B>מ</B> והכשבים, הפריד יעקוב, וייתן פני הצאן אל-עקוד וכל-חום, בצאן לבן; וישת-לו עדרים לבדו, ולא שתם על-צאן לבן. 
<A NAME="41"> </A>
<B>מא</B> והיה, בכל-יחם הצאן המקושרות, ושם יעקוב את-המקלות לעיני הצאן, ברהטים--ליחמנה, במקלות. 
<A NAME="42"> </A>
<B>מב</B> ובהעטיף הצאן, לא ישים; והיה העטופים ללבן, והקשורים ליעקוב. 
<A NAME="43"> </A>
<B>מג</B> ויפרוץ האיש, מאוד מאוד; ויהי-לו, צאן רבות, ושפחות ועבדים, וגמלים וחמורים.</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
ל
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0130')</SCRIPT></P>
</BODY></HTML>
