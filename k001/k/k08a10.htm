<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמואל א פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
י
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>

<H1>שמואל א פרק י</H1>

<A NAME="1"> </A>
<P><B>א</B> וייקח שמואל את-פך השמן, וייצוק על-ראשו--ויישקהו; ויאמר--הלוא כי-משחך יהוה על-נחלתו, לנגיד. 
<A NAME="2"> </A>
<B>ב</B> בלכתך היום, מעימדי, ומצאת שני אנשים עם-קבורת רחל בגבול בנימין, בצלצח; ואמרו אליך, נמצאו האתונות אשר הלכת לבקש, והנה נטש אביך את-דברי האתונות, ודאג לכם לאמור מה אעשה לבני. 
<A NAME="3"> </A>
<B>ג</B> וחלפת משם והלאה, ובאת עד-אילון תבור, ומצאוך שם שלושה אנשים, עולים אל-האלוהים בית-אל; אחד נושא שלושה גדיים, ואחד נושא שלושת כיכרות לחם, ואחד, נושא נבל-יין. 
<A NAME="4"> </A>
<B>ד</B> ושאלו לך, לשלום; ונתנו לך שתי-לחם, ולקחת מידם. 
<A NAME="5"> </A>
<B>ה</B> אחר כן, תבוא גבעת האלוהים, אשר-שם, נציבי פלשתים; ויהי כבואך שם העיר, ופגעת חבל נביאים יורדים מהבמה, ולפניהם נבל ותוף וחליל וכינור, והמה מתנבאים. 
<A NAME="6"> </A>
<B>ו</B> וצלחה עליך רוח יהוה, והתנבית עימם; ונהפכת, לאיש אחר. 
<A NAME="7"> </A>
<B>ז</B> והיה, כי תבואנה האותות האלה--לך:  עשה לך אשר תמצא ידך, כי האלוהים עימך. 
<A NAME="8"> </A>
<B>ח</B> וירדת לפניי, הגלגל, והנה אנוכי יורד אליך, להעלות עולות לזבוח זבחי שלמים; שבעת ימים תוחל, עד-בואי אליך, והודעתי לך, את אשר תעשה. 
<A NAME="9"> </A>
<B>ט</B> והיה, כהפנותו שכמו ללכת מעם שמואל, ויהפוך-לו אלוהים, לב אחר; ויבואו כל-האותות האלה, ביום ההוא.  {ס}</P>
<A NAME="10"> </A>
<P><B>י</B> ויבואו שם הגבעתה, והנה חבל-נביאים לקראתו; ותצלח עליו רוח אלוהים, ויתנבא בתוכם. 
<A NAME="11"> </A>
<B>יא</B> ויהי, כל-יודעו מאיתמול שלשום, ויראו, והנה עם-נביאים ניבא:  {ס}  ויאמר העם איש אל-ריעהו, מה-זה היה לבן-קיש--הגם שאול, בנביאים. 
<A NAME="12"> </A>
<B>יב</B> ויען איש משם ויאמר, ומי אביהם; על-כן הייתה למשל, הגם שאול בנביאים. 
<A NAME="13"> </A>
<B>יג</B> ויכל, מהתנבות, ויבוא, הבמה. 
<A NAME="14"> </A>
<B>יד</B> ויאמר דוד שאול אליו ואל-נערו, אן הלכתם; ויאמר, לבקש את-האתונות, ונראה כי-אין, ונבוא אל-שמואל. 
<A NAME="15"> </A>
<B>טו</B> ויאמר, דוד שאול:  הגידה-נא לי, מה-אמר לכם שמואל. 
<A NAME="16"> </A>
<B>טז</B> ויאמר שאול, אל-דודו, הגד הגיד לנו, כי נמצאו האתונות; ואת-דבר המלוכה לא-הגיד לו, אשר אמר שמואל.  {פ}</P>
<A NAME="17"> </A>
<P><B>יז</B> ויצעק שמואל את-העם, אל-יהוה המצפה. 
<A NAME="18"> </A>
<B>יח</B> ויאמר אל-בני ישראל,  {פ}<BR> <BR>כה-אמר יהוה אלוהי ישראל, אנוכי העליתי את-ישראל, ממצריים; ואציל אתכם, מיד מצריים, ומיד כל-הממלכות, הלוחצים אתכם. 
<A NAME="19"> </A>
<B>יט</B> ואתם היום מאסתם את-אלוהיכם, אשר-הוא מושיע לכם מכל-רעותיכם וצרותיכם, ותאמרו לו, כי-מלך תשים עלינו; ועתה, התייצבו לפני יהוה, לשבטיכם, ולאלפיכם. 
<A NAME="20"> </A>
<B>כ</B> ויקרב שמואל, את כל-שבטי ישראל; ויילכד, שבט בנימין. 
<A NAME="21"> </A>
<B>כא</B> ויקרב את-שבט בנימין, למשפחותיו, ותילכד, משפחת המטרי; ויילכד שאול בן-קיש, ויבקשוהו ולא נמצא. 
<A NAME="22"> </A>
<B>כב</B> וישאלו-עוד, ביהוה, הבא עוד, הלום איש;  {ס}  ויאמר יהוה, הנה-הוא נחבא אל-הכלים. 
<A NAME="23"> </A>
<B>כג</B> וירוצו וייקחוהו משם, ויתייצב בתוך העם; ויגבה, מכל-העם, משכמו, ומעלה. 
<A NAME="24"> </A>
<B>כד</B> ויאמר שמואל אל-כל-העם, הראיתם אשר בחר-בו יהוה, כי אין כמוהו, בכל-העם; ויריעו כל-העם ויאמרו, יחי המלך.  {ס}</P>
<A NAME="25"> </A>
<P><B>כה</B> וידבר שמואל אל-העם, את משפט המלוכה, ויכתוב בספר, וינח לפני יהוה; וישלח שמואל את-כל-העם, איש לביתו. 
<A NAME="26"> </A>
<B>כו</B> וגם-שאול--הלך לביתו, גבעתה; וילכו עימו--החיל, אשר-נגע אלוהים בליבם. 
<A NAME="27"> </A>
<B>כז</B> ובני בלייעל אמרו, מה-יושיענו זה, ויבזוהו, ולא-הביאו לו מנחה; ויהי, כמחריש.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
י
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k08a10')</SCRIPT></P>
</BODY></HTML>
