<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
כה
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק כה</H1>

<A NAME="1"> </A>
<P><B>א</B> וידבר יהוה אל-משה, בהר סיניי לאמור. 
<A NAME="2"> </A>
<B>ב</B> דבר אל-בני ישראל, ואמרת אליהם, כי תבואו אל-הארץ, אשר אני נותן לכם--ושבתה הארץ, שבת ליהוה. 
<A NAME="3"> </A>
<B>ג</B> שש שנים תזרע שדך, ושש שנים תזמור כרמך; ואספת, את-תבואתה. 
<A NAME="4"> </A>
<B>ד</B> ובשנה השביעית, שבת שבתון יהיה לארץ--שבת, ליהוה:  שדך לא תזרע, וכרמך לא תזמור. 
<A NAME="5"> </A>
<B>ה</B> את ספיח קצירך לא תקצור, ואת-עינבי נזיריך לא תבצור:  שנת שבתון, יהיה לארץ. 
<A NAME="6"> </A>
<B>ו</B> והייתה שבת הארץ לכם, לאוכלה--לך, ולעבדך ולאמתך; ולשכירך, ולתושבך, הגרים, עימך. 
<A NAME="7"> </A>
<B>ז</B> ולבהמתך--ולחיה, אשר בארצך:  תהיה כל-תבואתה, לאכול.  {ס}</P>
<A NAME="8"> </A>
<P><B>ח</B> וספרת לך, שבע שבתות שנים--שבע שנים, שבע פעמים; והיו לך, ימי שבע שבתות השנים, תשע וארבעים, שנה. 
<A NAME="9"> </A>
<B>ט</B> והעברת שופר תרועה, בחודש השביעי, בעשור, לחודש; ביום, הכיפורים, תעבירו שופר, בכל-ארצכם. 
<A NAME="10"> </A>
<B>י</B> וקידשתם, את שנת החמישים שנה, וקראתם דרור בארץ, לכל-יושביה; יובל היא, תהיה לכם, ושבתם איש אל-אחוזתו, ואיש אל-משפחתו תשובו. 
<A NAME="11"> </A>
<B>יא</B> יובל היא, שנת החמישים שנה--תהיה לכם; לא תזרעו--ולא תקצרו את-ספיחיה, ולא תבצרו את-נזיריה. 
<A NAME="12"> </A>
<B>יב</B> כי יובל היא, קודש תהיה לכם; מן-השדה--תאכלו, את-תבואתה. 
<A NAME="13"> </A>
<B>יג</B> בשנת היובל, הזאת, תשובו, איש אל-אחוזתו. 
<A NAME="14"> </A>
<B>יד</B> וכי-תמכרו ממכר לעמיתך, או קנה מיד עמיתך--אל-תונו, איש את-אחיו. 
<A NAME="15"> </A>
<B>טו</B> במספר שנים אחר היובל, תקנה מאת עמיתך; במספר שני-תבואות, ימכור-לך. 
<A NAME="16"> </A>
<B>טז</B> לפי רוב השנים, תרבה מקנתו, ולפי מעוט השנים, תמעיט מקנתו:  כי מספר תבואות, הוא מוכר לך. 
<A NAME="17"> </A>
<B>יז</B> ולא תונו איש את-עמיתו, ויראת מאלוהיך:  כי אני יהוה, אלוהיכם. 
<A NAME="18"> </A>
<B>יח</B> ועשיתם, את-חוקותיי, ואת-משפטיי תשמרו, ועשיתם אותם--וישבתם על-הארץ, לבטח. 
<A NAME="19"> </A>
<B>יט</B> ונתנה הארץ פרייה, ואכלתם לשובע; וישבתם לבטח, עליה. 
<A NAME="20"> </A>
<B>כ</B> וכי תאמרו, מה-נאכל בשנה השביעית:  הן לא נזרע, ולא נאסוף את-תבואתנו. 
<A NAME="21"> </A>
<B>כא</B> וציוויתי את-ברכתי לכם, בשנה השישית; ועשת, את-התבואה, לשלוש, השנים. 
<A NAME="22"> </A>
<B>כב</B> וזרעתם, את השנה השמינית, ואכלתם, מן-התבואה ישן; עד השנה התשיעית, עד-בוא תבואתה--תאכלו, ישן. 
<A NAME="23"> </A>
<B>כג</B> והארץ, לא תימכר לצמיתות--כי-לי, הארץ:  כי-גרים ותושבים אתם, עימדי. 
<A NAME="24"> </A>
<B>כד</B> ובכול, ארץ אחוזתכם, גאולה, תיתנו לארץ.  {ס}</P>
<A NAME="25"> </A>
<P><B>כה</B> כי-ימוך אחיך, ומכר מאחוזתו--ובא גואלו, הקרוב אליו, וגאל, את ממכר אחיו. 
<A NAME="26"> </A>
<B>כו</B> ואיש, כי לא יהיה-לו גואל, והשיגה ידו, ומצא כדי גאולתו. 
<A NAME="27"> </A>
<B>כז</B> וחישב, את-שני ממכרו, והשיב את-העודף, לאיש אשר מכר-לו; ושב, לאחוזתו. 
<A NAME="28"> </A>
<B>כח</B> ואם לא-מצאה ידו, די השיב לו--והיה ממכרו ביד הקונה אותו, עד שנת היובל; ויצא, ביובל, ושב, לאחוזתו.  {ס}</P>
<A NAME="29"> </A>
<P><B>כט</B> ואיש, כי-ימכור בית-מושב עיר חומה--והייתה גאולתו, עד-תום שנת ממכרו:  ימים, תהיה גאולתו. 
<A NAME="30"> </A>
<B>ל</B> ואם לא-ייגאל, עד-מלאות לו שנה תמימה--וקם הבית אשר-בעיר אשר-לו חומה לצמיתות לקונה אותו, לדורותיו:  לא ייצא, ביובל. 
<A NAME="31"> </A>
<B>לא</B> ובתי החצרים, אשר אין-להם חומה סביב--על-שדה הארץ, ייחשב:  גאולה, תהיה-לו, וביובל, ייצא. 
<A NAME="32"> </A>
<B>לב</B> וערי, הלויים--בתי, ערי אחוזתם:  גאולת עולם, תהיה ללויים. 
<A NAME="33"> </A>
<B>לג</B> ואשר יגאל מן-הלויים, ויצא ממכר-בית ועיר אחוזתו ביובל:  כי בתי ערי הלויים, היא אחוזתם, בתוך, בני ישראל. 
<A NAME="34"> </A>
<B>לד</B> ושדה מגרש עריהם, לא יימכר:  כי-אחוזת עולם הוא, להם.  {ס}</P>
<A NAME="35"> </A>
<P><B>לה</B> וכי-ימוך אחיך, ומטה ידו עימך--והחזקת בו, גר ותושב וחי עימך. 
<A NAME="36"> </A>
<B>לו</B> אל-תיקח מאיתו נשך ותרבית, ויראת מאלוהיך; וחי אחיך, עימך. 
<A NAME="37"> </A>
<B>לז</B> את-כספך--לא-תיתן לו, בנשך; ובמרבית, לא-תיתן אוכלך. 
<A NAME="38"> </A>
<B>לח</B> אני, יהוה אלוהיכם, אשר-הוצאתי אתכם, מארץ מצריים--לתת לכם את-ארץ כנען, להיות לכם לאלוהים.  {ס}</P>
<A NAME="39"> </A>
<P><B>לט</B> וכי-ימוך אחיך עימך, ונמכר-לך--לא-תעבוד בו, עבודת עבד. 
<A NAME="40"> </A>
<B>מ</B> כשכיר כתושב, יהיה עימך; עד-שנת היובל, יעבוד עימך. 
<A NAME="41"> </A>
<B>מא</B> ויצא, מעימך--הוא, ובניו עימו; ושב, אל-משפחתו, ואל-אחוזת אבותיו, ישוב. 
<A NAME="42"> </A>
<B>מב</B> כי-עבדיי הם, אשר-הוצאתי אותם מארץ מצריים; לא יימכרו, ממכרת עבד. 
<A NAME="43"> </A>
<B>מג</B> לא-תרדה בו, בפרך; ויראת, מאלוהיך. 
<A NAME="44"> </A>
<B>מד</B> ועבדך ואמתך, אשר יהיו-לך:  מאת הגויים, אשר סביבותיכם--מהם תקנו, עבד ואמה. 
<A NAME="45"> </A>
<B>מה</B> וגם מבני התושבים הגרים עימכם, מהם תקנו, וממשפחתם אשר עימכם, אשר הולידו בארצכם; והיו לכם, לאחוזה. 
<A NAME="46"> </A>
<B>מו</B> והתנחלתם אותם לבניכם אחריכם, לרשת אחוזה--לעולם, בהם תעבודו; ובאחיכם בני-ישראל איש באחיו, לא-תרדה בו בפרך.  {ס}</P>
<A NAME="47"> </A>
<P><B>מז</B> וכי תשיג, יד גר ותושב עימך, ומך אחיך, עימו; ונמכר, לגר תושב עימך, או לעקר, משפחת גר. 
<A NAME="48"> </A>
<B>מח</B> אחרי נמכר, גאולה תהיה-לו:  אחד מאחיו, יגאלנו. 
<A NAME="49"> </A>
<B>מט</B> או-דודו או בן-דודו, יגאלנו, או-משאר בשרו ממשפחתו, יגאלנו; או-השיגה ידו, ונגאל. 
<A NAME="50"> </A>
<B>נ</B> וחישב, עם-קונהו, משנת הימכרו לו, עד שנת היובל; והיה כסף ממכרו, במספר שנים, כימי שכיר, יהיה עימו. 
<A NAME="51"> </A>
<B>נא</B> אם-עוד רבות, בשנים--לפיהן ישיב גאולתו, מכסף מקנתו. 
<A NAME="52"> </A>
<B>נב</B> ואם-מעט נשאר בשנים, עד-שנת היובל--וחישב-לו; כפי שניו, ישיב את-גאולתו. 
<A NAME="53"> </A>
<B>נג</B> כשכיר שנה בשנה, יהיה עימו; לא-ירדנו בפרך, לעיניך. 
<A NAME="54"> </A>
<B>נד</B> ואם-לא ייגאל, באלה--ויצא בשנת היובל, הוא ובניו עימו. 
<A NAME="55"> </A>
<B>נה</B> כי-לי בני-ישראל, עבדים--עבדיי הם, אשר-הוצאתי אותם מארץ מצריים:  אני, יהוה אלוהיכם.</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
כה
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0325')</SCRIPT></P>
</BODY></HTML>
