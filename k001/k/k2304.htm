<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
ד
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק ד</H1>

<A NAME="1"> </A>
<P><B>א</B> וישב, המלאך הדובר בי; ויעירני, כאיש אשר-ייעור משנתו. 
<A NAME="2"> </A>
<B>ב</B> ויאמר אליי, מה אתה רואה; ואומר ראיתי והנה מנורת זהב כולה וגולה על-ראשה, ושבעה נרותיה עליה--שבעה ושבעה מוצקות, לנרות אשר על-ראשה. 
<A NAME="3"> </A>
<B>ג</B> ושניים זיתים, עליה:  אחד מימין הגולה, ואחד על-שמאלה. 
<A NAME="4"> </A>
<B>ד</B> ואען, ואומר, אל-המלאך הדובר בי, לאמור:  מה-אלה, אדוני. 
<A NAME="5"> </A>
<B>ה</B> ויען המלאך הדובר בי, ויאמר אליי, הלוא ידעת, מה-המה אלה; ואומר, לא אדוני. 
<A NAME="6"> </A>
<B>ו</B> ויען ויאמר אליי, לאמור, זה דבר-יהוה, אל-זרובבל לאמור:  לא בחיל, ולא בכוח--כי אם-ברוחי, אמר יהוה צבאות. 
<A NAME="7"> </A>
<B>ז</B> מי-אתה הר-הגדול לפני זרובבל, למישור; והוציא, את-האבן הראשה--תשואות, חן חן לה.  {פ}</P>
<A NAME="8"> </A>
<P><B>ח</B> ויהי דבר-יהוה, אליי לאמור. 
<A NAME="9"> </A>
<B>ט</B> ידי זרובבל, ייסדו הבית הזה--וידיו תבצענה; וידעת, כי-יהוה צבאות שלחני אליכם. 
<A NAME="10"> </A>
<B>י</B> כי מי בז, ליום קטנות, ושמחו וראו את-האבן הבדיל ביד זרובבל, שבעה-אלה; עיני יהוה, המה משוטטים בכל-הארץ. 
<A NAME="11"> </A>
<B>יא</B> ואען, ואומר אליו:  מה-שני הזיתים האלה, על-ימין המנורה ועל-שמאלה. 
<A NAME="12"> </A>
<B>יב</B> ואען שנית, ואומר אליו:  מה-שתי שיבלי הזיתים, אשר ביד שני צנתרות הזהב, המריקים מעליהם, הזהב. 
<A NAME="13"> </A>
<B>יג</B> ויאמר אליי לאמור, הלוא ידעת מה-אלה; ואומר, לא אדוני. 
<A NAME="14"> </A>
<B>יד</B> ויאמר, אלה שני בני-היצהר, העומדים, על-אדון כל-הארץ.</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
ד
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2304')</SCRIPT></P>
</BODY></HTML>
