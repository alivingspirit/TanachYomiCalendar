<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
ז
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ז</H1>

<A NAME="1"> </A>
<P><B>א</B> ויבוא המלך והמן, לשתות עם-אסתר המלכה. 
<A NAME="2"> </A>
<B>ב</B> ויאמר המלך לאסתר גם ביום השני, במשתה היין--מה-שאלתך אסתר המלכה, ותינתן לך; ומה-בקשתך עד-חצי המלכות, ותיעש. 
<A NAME="3"> </A>
<B>ג</B> ותען אסתר המלכה, ותאמר--אם-מצאתי חן בעיניך המלך, ואם-על-המלך טוב:  תינתן-לי נפשי בשאלתי, ועמי בבקשתי. 
<A NAME="4"> </A>
<B>ד</B> כי נמכרנו אני ועמי, להשמיד להרוג ולאבד; ואילו לעבדים ולשפחות נמכרנו, החרשתי--כי אין הצר שווה, בנזק המלך.  {ס}</P>
<A NAME="5"> </A>
<P><B>ה</B> ויאמר המלך אחשוורוש, ויאמר לאסתר המלכה:  מי הוא זה ואי-זה הוא, אשר-מלאו ליבו לעשות כן. 
<A NAME="6"> </A>
<B>ו</B> ותאמר אסתר--איש צר ואויב, המן הרע הזה; והמן נבעת, מלפני המלך והמלכה. 
<A NAME="7"> </A>
<B>ז</B> והמלך קם בחמתו, ממשתה היין, אל-גינת, הביתן; והמן עמד, לבקש על-נפשו מאסתר המלכה--כי ראה, כי-כלתה אליו הרעה מאת המלך. 
<A NAME="8"> </A>
<B>ח</B> והמלך שב מגינת הביתן אל-בית משתה היין, והמן נופל על-המיטה אשר אסתר עליה, ויאמר המלך, הגם לכבוש את-המלכה עימי בבית; הדבר, יצא מפי המלך, ופני המן, חפו. 
<A NAME="9"> </A>
<B>ט</B> ויאמר חרבונה אחד מן-הסריסים לפני המלך, גם הנה-העץ אשר-עשה המן למורדכיי אשר דיבר-טוב על-המלך עומד בבית המן--גבוה, חמישים אמה; ויאמר המלך, תלוהו עליו. 
<A NAME="10"> </A>
<B>י</B> ויתלו, את-המן, על-העץ, אשר-הכין למורדכיי; וחמת המלך, שככה.  {ס}</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
ז
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3307')</SCRIPT></P>
</BODY></HTML>
