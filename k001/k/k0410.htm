<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
י
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק י</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> עשה לך, שתי חצוצרות כסף--מקשה, תעשה אותם; והיו לך למקרא העדה, ולמסע את-המחנות. 
<A NAME="3"> </A>
<B>ג</B> ותקעו, בהן--ונועדו אליך כל-העדה, אל-פתח אוהל מועד. 
<A NAME="4"> </A>
<B>ד</B> ואם-באחת, יתקעו--ונועדו אליך הנשיאים, ראשי אלפי ישראל. 
<A NAME="5"> </A>
<B>ה</B> ותקעתם, תרועה--ונסעו, המחנות, החונים, קדמה. 
<A NAME="6"> </A>
<B>ו</B> ותקעתם תרועה, שנית--ונסעו המחנות, החונים תימנה; תרועה יתקעו, למסעיהם. 
<A NAME="7"> </A>
<B>ז</B> ובהקהיל, את-הקהל--תתקעו, ולא תריעו. 
<A NAME="8"> </A>
<B>ח</B> ובני אהרון הכוהנים, יתקעו בחצוצרות; והיו לכם לחוקת עולם, לדורותיכם. 
<A NAME="9"> </A>
<B>ט</B> וכי-תבואו מלחמה בארצכם, על-הצר הצורר אתכם--והרעותם, בחצוצרות; ונזכרתם, לפני יהוה אלוהיכם, ונושעתם, מאויביכם. 
<A NAME="10"> </A>
<B>י</B> וביום שמחתכם ובמועדיכם, ובראשי חודשיכם--ותקעתם בחצוצרות על עולותיכם, ועל זבחי שלמיכם; והיו לכם לזיכרון לפני אלוהיכם, אני יהוה אלוהיכם.  {פ}</P>
<A NAME="11"> </A>
<P><B>יא</B> ויהי בשנה השנית, בחודש השני--בעשרים בחודש; נעלה, הענן, מעל, משכן העדות. 
<A NAME="12"> </A>
<B>יב</B> ויסעו בני-ישראל למסעיהם, ממדבר סיניי; וישכון הענן, במדבר פארן. 
<A NAME="13"> </A>
<B>יג</B> ויסעו, בראשונה, על-פי יהוה, ביד-משה. 
<A NAME="14"> </A>
<B>יד</B> וייסע דגל מחנה בני-יהודה, בראשונה--לצבאותם; ועל-צבאו--נחשון, בן-עמינדב. 
<A NAME="15"> </A>
<B>טו</B> ועל-צבא--מטה, בני יששכר:  נתנאל, בן-צוער. 
<A NAME="16"> </A>
<B>טז</B> ועל-צבא--מטה, בני זבולון:  אליאב, בן-חילון. 
<A NAME="17"> </A>
<B>יז</B> והורד, המשכן; ונסעו בני-גרשון ובני מררי, נושאי המשכן. 
<A NAME="18"> </A>
<B>יח</B> ונסע, דגל מחנה ראובן--לצבאותם; ועל-צבאו--אליצור, בן-שדיאור. 
<A NAME="19"> </A>
<B>יט</B> ועל-צבא--מטה, בני שמעון:  שלומיאל, בן-צורישדיי. 
<A NAME="20"> </A>
<B>כ</B> ועל-צבא, מטה בני-גד:  אליסף, בן-דעואל. 
<A NAME="21"> </A>
<B>כא</B> ונסעו, הקהתים, נושאי, המקדש; והקימו את-המשכן, עד-בואם. 
<A NAME="22"> </A>
<B>כב</B> ונסע, דגל מחנה בני-אפריים--לצבאותם; ועל-צבאו--אלישמע, בן-עמיהוד. 
<A NAME="23"> </A>
<B>כג</B> ועל-צבא--מטה, בני מנשה:  גמליאל, בן-פדהצור. 
<A NAME="24"> </A>
<B>כד</B> ועל-צבא--מטה, בני בנימין:  אבידן, בן-גדעוני. 
<A NAME="25"> </A>
<B>כה</B> ונסע, דגל מחנה בני-דן--מאסף לכל-המחנות, לצבאותם; ועל-צבאו--אחיעזר, בן-עמישדיי. 
<A NAME="26"> </A>
<B>כו</B> ועל-צבא--מטה, בני אשר:  פגעיאל, בן-עוכרן. 
<A NAME="27"> </A>
<B>כז</B> ועל-צבא--מטה, בני נפתלי:  אחירע, בן-עינן. 
<A NAME="28"> </A>
<B>כח</B> אלה מסעי בני-ישראל, לצבאותם; וייסעו.  {ס}</P>
<A NAME="29"> </A>
<P><B>כט</B> ויאמר משה, לחובב בן-רעואל המדייני חותן משה, נוסעים אנחנו אל-המקום אשר אמר יהוה, אותו אתן לכם; לכה איתנו והיטבנו לך, כי-יהוה דיבר-טוב על-ישראל. 
<A NAME="30"> </A>
<B>ל</B> ויאמר אליו, לא אלך:  כי אם-אל-ארצי ואל-מולדתי, אלך. 
<A NAME="31"> </A>
<B>לא</B> ויאמר, אל-נא תעזוב אותנו:  כי על-כן ידעת, חנותנו במדבר, והיית לנו, לעיניים. 
<A NAME="32"> </A>
<B>לב</B> והיה, כי-תלך עימנו:  והיה הטוב ההוא, אשר ייטיב יהוה עימנו--והיטבנו לך. 
<A NAME="33"> </A>
<B>לג</B> ויסעו מהר יהוה, דרך שלושת ימים; וארון ברית-יהוה נוסע לפניהם, דרך שלושת ימים, לתור להם, מנוחה. 
<A NAME="34"> </A>
<B>לד</B> וענן יהוה עליהם, יומם, בנוסעם, מן-המחנה.  {ס}  ]  {ס}</P>
<A NAME="35"> </A>
<P><B>לה</B> ויהי בנסוע הארון, ויאמר משה:  קומה יהוה, ויפוצו אויביך, וינוסו משנאיך, מפניך. 
<A NAME="36"> </A>
<B>לו</B> ובנוחו, יאמר:  שובה יהוה, רבבות אלפי ישראל.  {ס}  ]  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
י
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0410')</SCRIPT></P>
</BODY></HTML>
