<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
יב
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק יב</H1>

<A NAME="1"> </A>
<P><B>א</B> ויהי דבר-יהוה, אליי לאמור. 
<A NAME="2"> </A>
<B>ב</B> בן-אדם, בתוך בית-המרי אתה יושב:  אשר עיניים להם לראות ולא ראו, אוזניים להם לשמוע ולא שמעו--כי בית מרי, הם. 
<A NAME="3"> </A>
<B>ג</B> ואתה בן-אדם, עשה לך כלי גולה, וגלה יומם, לעיניהם; וגלית ממקומך אל-מקום אחר, לעיניהם--אוליי יראו, כי בית מרי המה. 
<A NAME="4"> </A>
<B>ד</B> והוצאת כליך ככלי גולה, יומם--לעיניהם; ואתה, תצא בערב לעיניהם, כמוצאי, גולה. 
<A NAME="5"> </A>
<B>ה</B> לעיניהם, חתור-לך בקיר; והוצאת, בו. 
<A NAME="6"> </A>
<B>ו</B> לעיניהם על-כתף תישא, בעלטה תוציא--פניך תכסה, ולא תראה את-הארץ:  כי-מופת נתתיך, לבית ישראל. 
<A NAME="7"> </A>
<B>ז</B> ואעש כן, כאשר צוויתי, כליי הוצאתי ככלי גולה יומם, ובערב חתרתי-לי בקיר ביד; בעלטה הוצאתי על-כתף נשאתי, לעיניהם.  {פ}</P>
<A NAME="8"> </A>
<P><B>ח</B> ויהי דבר-יהוה אליי, בבוקר לאמור. 
<A NAME="9"> </A>
<B>ט</B> בן-אדם, הלוא אמרו אליך בית ישראל בית המרי:  מה, אתה עושה. 
<A NAME="10"> </A>
<B>י</B> אמור אליהם, כה אמר אדוניי יהוה:  הנשיא המשא הזה, בירושלים, וכל-בית ישראל, אשר-המה בתוכם. 
<A NAME="11"> </A>
<B>יא</B> אמור, אני מופתכם:  כאשר עשיתי, כן ייעשה להם--בגולה בשבי, ילכו. 
<A NAME="12"> </A>
<B>יב</B> והנשיא אשר-בתוכם אל-כתף יישא, בעלטה וייצא--בקיר יחתרו, להוציא בו; פניו יכסה--יען אשר לא-יראה לעין הוא, את-הארץ. 
<A NAME="13"> </A>
<B>יג</B> ופרשתי את-רשתי עליו, ונתפש במצודתי; והבאתי אותו בבלה ארץ כשדים, ואותה לא-יראה ושם ימות. 
<A NAME="14"> </A>
<B>יד</B> וכול אשר סביבותיו עזרו וכל-אגפיו, אזרה לכל-רוח; וחרב, אריק אחריהם. 
<A NAME="15"> </A>
<B>טו</B> וידעו, כי-אני יהוה, בהפיצי אותם בגויים, וזיריתי אותם בארצות. 
<A NAME="16"> </A>
<B>טז</B> והותרתי מהם אנשי מספר, מחרב מרעב ומדבר--למען יספרו את-כל-תועבותיהם, בגויים אשר-באו שם, וידעו, כי-אני יהוה.  {פ}</P>
<A NAME="17"> </A>
<P><B>יז</B> ויהי דבר-יהוה, אליי לאמור. 
<A NAME="18"> </A>
<B>יח</B> בן-אדם, לחמך ברעש תאכל; ומימיך, ברוגזה ובדאגה תשתה. 
<A NAME="19"> </A>
<B>יט</B> ואמרת אל-עם הארץ כה-אמר אדוניי יהוה ליושבי ירושלים, אל-אדמת ישראל, לחמם בדאגה יאכלו, ומימיהם בשיממון ישתו--למען תישם ארצה, ממלואה, מחמס, כל-היושבים בה. 
<A NAME="20"> </A>
<B>כ</B> והערים הנושבות תחרבנה, והארץ שממה תהיה; וידעתם, כי-אני יהוה.  {פ}</P>
<A NAME="21"> </A>
<P><B>כא</B> ויהי דבר-יהוה, אליי לאמור. 
<A NAME="22"> </A>
<B>כב</B> בן-אדם, מה-המשל הזה לכם, על-אדמת ישראל, לאמור:  יארכו, הימים, ואבד, כל-חזון. 
<A NAME="23"> </A>
<B>כג</B> לכן אמור אליהם, כה-אמר אדוניי יהוה, השבתי את-המשל הזה, ולא-ימשלו אותו עוד בישראל:  כי, אם-דבר אליהם, קרבו הימים, ודבר כל-חזון. 
<A NAME="24"> </A>
<B>כד</B> כי לא יהיה עוד, כל-חזון שוא--ומקסם חלק:  בתוך, בית ישראל. 
<A NAME="25"> </A>
<B>כה</B> כי אני יהוה, אדבר את אשר אדבר דבר וייעשה--לא תימשך, עוד:  כי בימיכם בית המרי, אדבר דבר ועשיתיו, נאום, אדוניי יהוה.  {פ}</P>
<A NAME="26"> </A>
<P><B>כו</B> ויהי דבר-יהוה, אליי לאמור. 
<A NAME="27"> </A>
<B>כז</B> בן-אדם, הנה בית-ישראל אומרים, החזון אשר-הוא חוזה, לימים רבים; ולעיתים רחוקות, הוא ניבא. 
<A NAME="28"> </A>
<B>כח</B> לכן אמור אליהם, כה אמר אדוניי יהוה, לא-תימשך עוד, כל-דבריי--אשר אדבר דבר וייעשה, נאום אדוניי יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
יב
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1212')</SCRIPT></P>
</BODY></HTML>
