<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עמוס פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
ח
<A HREF="k1509.htm">ט</A>
</P>
<HR>

<H1>עמוס פרק ח</H1>

<A NAME="1"> </A>
<P><B>א</B> כה הראני, אדוניי יהוה; והנה, כלוב קיץ. 
<A NAME="2"> </A>
<B>ב</B> ויאמר, מה-אתה רואה עמוס, ואומר, כלוב קיץ; ויאמר יהוה אליי, בא הקץ אל-עמי ישראל--לא-אוסיף עוד, עבור לו. 
<A NAME="3"> </A>
<B>ג</B> והילילו שירות היכל, ביום ההוא--נאום, אדוניי יהוה:  רב הפגר, בכל-מקום השליך הס.  {פ}</P>
<A NAME="4"> </A>
<P><B>ד</B> שמעו-זאת, השואפים אביון; ולשבית, עניי-ארץ. 
<A NAME="5"> </A>
<B>ה</B> לאמור, מתיי יעבור החודש ונשבירה שבר, והשבת, ונפתחה-בר--להקטין איפה ולהגדיל שקל, ולעוות מאזני מרמה. 
<A NAME="6"> </A>
<B>ו</B> לקנות בכסף דלים, ואביון בעבור נעליים; ומפל בר, נשביר. 
<A NAME="7"> </A>
<B>ז</B> נשבע יהוה, בגאון יעקוב; אם-אשכח לנצח, כל-מעשיהם. 
<A NAME="8"> </A>
<B>ח</B> העל זאת לא-תרגז הארץ, ואבל כל-יושב בה; ועלתה כאור כולה, ונגרשה ונשקעה כיאור מצריים.  {פ}</P>
<A NAME="9"> </A>
<P><B>ט</B> והיה ביום ההוא, נאום אדוניי יהוה, והבאתי השמש, בצוהריים; והחשכתי לארץ, ביום אור. 
<A NAME="10"> </A>
<B>י</B> והפכתי חגיכם לאבל, וכל-שיריכם לקינה, והעליתי על-כל-מותניים שק, ועל-כל-ראש קורחה; ושמתיה כאבל יחיד, ואחריתה כיום מר.  {פ}</P>
<A NAME="11"> </A>
<P><B>יא</B> הנה ימים באים, נאום אדוניי יהוה, והשלחתי רעב, בארץ:  לא-רעב ללחם, ולא-צמא למים--כי אם-לשמוע, את דברי יהוה. 
<A NAME="12"> </A>
<B>יב</B> ונעו מים עד-ים, ומצפון ועד-מזרח; ישוטטו לבקש את-דבר-יהוה, ולא ימצאו. 
<A NAME="13"> </A>
<B>יג</B> ביום ההוא תתעלפנה הבתולות היפות, והבחורים--בצמא. 
<A NAME="14"> </A>
<B>יד</B> הנשבעים, באשמת שומרון, ואמרו חי אלוהיך דן, וחי דרך באר-שבע; ונפלו, ולא-יקומו עוד.  {ס}</P>

<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
ח
<A HREF="k1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1508')</SCRIPT></P>
</BODY></HTML>
