<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - צפניה פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
<A HREF="k2101.htm">א</A>
ב
<A HREF="k2103.htm">ג</A>
</P>
<HR>

<H1>צפניה פרק ב</H1>

<A NAME="1"> </A>
<P><B>א</B> התקוששו, וקושו--הגוי, לא נכסף. 
<A NAME="2"> </A>
<B>ב</B> בטרם לדת חוק, כמוץ עבר יום; בטרם לא-יבוא עליכם, חרון אף-יהוה--בטרם לא-יבוא עליכם, יום אף-יהוה. 
<A NAME="3"> </A>
<B>ג</B> בקשו את-יהוה כל-ענווי הארץ, אשר משפטו פעלו; בקשו-צדק, בקשו ענווה--אוליי תיסתרו, ביום אף-יהוה. 
<A NAME="4"> </A>
<B>ד</B> כי עזה עזובה תהיה, ואשקלון לשממה; אשדוד, בצוהריים יגרשוה, ועקרון, תיעקר.  {ס}</P>
<A NAME="5"> </A>
<P><B>ה</B> הוי, יושבי חבל הים--גוי כרתים; דבר-יהוה עליכם, כנען ארץ פלשתים, והאבדתיך, מאין יושב. 
<A NAME="6"> </A>
<B>ו</B> והייתה חבל הים, נוות כרות רועים--וגדרות צאן. 
<A NAME="7"> </A>
<B>ז</B> והיה חבל, לשארית בית יהודה--עליהם ירעון:  בבתי אשקלון, בערב ירבצון--כי יפקדם יהוה אלוהיהם, ושב שביתם. 
<A NAME="8"> </A>
<B>ח</B> שמעתי חרפת מואב, וגידופי בני עמון--אשר חירפו את-עמי, ויגדילו על-גבולם. 
<A NAME="9"> </A>
<B>ט</B> לכן חי-אני נאום יהוה צבאות אלוהי ישראל, כי-מואב כסדום תהיה ובני עמון כעמורה, ממשק חרול ומכרה-מלח ושממה, עד-עולם; שארית עמי יבוזום, ויתר גויי ינחלום. 
<A NAME="10"> </A>
<B>י</B> זאת להם, תחת גאונם:  כי חירפו ויגדילו, על-עם יהוה צבאות. 
<A NAME="11"> </A>
<B>יא</B> נורא יהוה, עליהם, כי רזה, את כל-אלוהי הארץ; וישתחוו-לו איש ממקומו, כול איי הגויים. 
<A NAME="12"> </A>
<B>יב</B> גם-אתם כושים, חללי חרבי המה. 
<A NAME="13"> </A>
<B>יג</B> ויט ידו על-צפון, ויאבד את-אשור; וישם את-נינווה לשממה, צייה כמדבר. 
<A NAME="14"> </A>
<B>יד</B> ורבצו בתוכה עדרים, כל-חיתו-גוי--גם-קאת גם-קיפוד, בכפתוריה ילינו; קול ישורר בחלון, חורב בסף, כי ארזה, ערה. 
<A NAME="15"> </A>
<B>טו</B> זאת העיר העליזה, היושבת לבטח, האומרה בלבבה, אני ואפסי עוד; איך הייתה לשמה, מרבץ לחיה--כול עובר עליה, ישרוק יניע ידו.  {פ}</P>

<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
<A HREF="k2101.htm">א</A>
ב
<A HREF="k2103.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2102')</SCRIPT></P>
</BODY></HTML>
