<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
טז
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק טז</H1>

<A NAME="1"> </A>
<P><B>א</B> ויהי דבר-יהוה, אליי לאמור. 
<A NAME="2"> </A>
<B>ב</B> בן-אדם, הודע את-ירושלים את-תועבותיה. 
<A NAME="3"> </A>
<B>ג</B> ואמרת כה-אמר אדוניי יהוה, לירושלים, מכורותייך ומולדותייך, מארץ הכנעני; אביך האמורי, ואימך חיתית. 
<A NAME="4"> </A>
<B>ד</B> ומולדותייך, ביום הולדת אותך לא-כורת שורך, ובמים לא-רוחצת, למשעי; והומלח לא הומלחת, והוחתל לא חותלת. 
<A NAME="5"> </A>
<B>ה</B> לא-חסה עלייך עין, לעשות לך אחת מאלה--לחומלה עלייך; ותושלכי אל-פני השדה, בגועל נפשך, ביום, הולדת אותך. 
<A NAME="6"> </A>
<B>ו</B> ואעבור עלייך ואראך, מתבוססת בדמייך; ואומר לך בדמייך חיי, ואומר לך בדמייך חיי. 
<A NAME="7"> </A>
<B>ז</B> רבבה, כצמח השדה נתתיך, ותרבי ותגדלי, ותבואי בעדי עדיים:  שדיים נכונו ושיערך צימח, ואת עירום ועריה. 
<A NAME="8"> </A>
<B>ח</B> ואעבור עלייך ואראך, והנה עיתך עת דודים, ואפרוש כנפי עלייך, ואכסה ערוותך; ואישבע לך ואבוא בברית אותך, נאום אדוניי יהוה--ותהיי-לי. 
<A NAME="9"> </A>
<B>ט</B> וארחצך במים, ואשטוף דמייך מעלייך; ואסוכך, בשמן. 
<A NAME="10"> </A>
<B>י</B> ואלבישך רקמה, ואנעלך תחש; ואחבשך בשש, ואכסך משי. 
<A NAME="11"> </A>
<B>יא</B> ואעדך, עדי; ואתנה צמידים על-ידייך, ורביד על-גרונך. 
<A NAME="12"> </A>
<B>יב</B> ואתן נזם, על-אפך, ועגילים, על-אוזנייך; ועטרת תפארת, בראשך. 
<A NAME="13"> </A>
<B>יג</B> ותעדי זהב וכסף, ומלבושך שש ומשי ורקמה, סולת ודבש ושמן, אכלת; ותיפי במאוד מאוד, ותצלחי למלוכה. 
<A NAME="14"> </A>
<B>יד</B> וייצא לך שם בגויים, ביופייך:  כי כליל הוא, בהדרי אשר-שמתי עלייך--נאום, אדוניי יהוה. 
<A NAME="15"> </A>
<B>טו</B> ותבטחי ביופייך, ותזני על-שמך; ותשפכי את-תזנותייך על-כל-עובר, לו-יהי. 
<A NAME="16"> </A>
<B>טז</B> ותקחי מבגדייך, ותעשי-לך במות טלואות, ותזני, עליהם:  לא באות, ולא יהיה. 
<A NAME="17"> </A>
<B>יז</B> ותקחי כלי תפארתך, מזהבי ומכספי אשר נתתי לך, ותעשי-לך, צלמי זכר; ותזני-בם. 
<A NAME="18"> </A>
<B>יח</B> ותקחי את-בגדי רקמתך, ותכסים; ושמני, וקטורתי, נתת, לפניהם. 
<A NAME="19"> </A>
<B>יט</B> ולחמי אשר-נתתי לך סולת ושמן ודבש, האכלתיך, ונתתיהו לפניהם לריח ניחוח, ויהי:  נאום, אדוניי יהוה. 
<A NAME="20"> </A>
<B>כ</B> ותקחי את-בנייך ואת-בנותייך, אשר ילדת לי, ותזבחים להם, לאכול--המעט, מתזנותייך. 
<A NAME="21"> </A>
<B>כא</B> ותשחטי, את-בניי; ותיתנים, בהעביר אותם להם. 
<A NAME="22"> </A>
<B>כב</B> ואת כל-תועבותייך ותזנותייך, לא זכרת את-ימי נעורייך--בהיותך עירום ועריה, מתבוססת בדמך היית. 
<A NAME="23"> </A>
<B>כג</B> ויהי, אחרי כל-רעתך:  אוי אוי לך, נאום אדוניי יהוה. 
<A NAME="24"> </A>
<B>כד</B> ותבני-לך, גב; ותעשי-לך רמה, בכל-רחוב. 
<A NAME="25"> </A>
<B>כה</B> אל-כל-ראש דרך, בנית רמתך, ותתעבי את-יופייך, ותפשקי את-רגלייך לכל-עובר; ותרבי, את-תזנותייך. 
<A NAME="26"> </A>
<B>כו</B> ותזני אל-בני-מצריים שכנייך, גדלי בשר; ותרבי את-תזנותך, להכעיסני. 
<A NAME="27"> </A>
<B>כז</B> והנה נטיתי ידי עלייך, ואגרע חוקך; ואתנך בנפש שונאותייך, בנות פלשתים--הנכלמות, מדרכך זימה. 
<A NAME="28"> </A>
<B>כח</B> ותזני אל-בני אשור, מבלתי שובעתך; ותזנים, וגם לא שבעת. 
<A NAME="29"> </A>
<B>כט</B> ותרבי את-תזנותך אל-ארץ כנען, כשדימה; וגם-בזאת, לא שבעת. 
<A NAME="30"> </A>
<B>ל</B> מה אמולה ליבתך, נאום אדוניי יהוה--בעשותך, את-כל-אלה, מעשה אישה-זונה, שלטת. 
<A NAME="31"> </A>
<B>לא</B> בבנותייך גבך בראש כל-דרך, ורמתך עשית בכל-רחוב; ולא-היית כזונה, לקלס אתנן. 
<A NAME="32"> </A>
<B>לב</B> האישה, המנאפת--תחת אישה, תיקח את-זרים. 
<A NAME="33"> </A>
<B>לג</B> לכל-זונות, ייתנו-נדה; ואת נתת את-נדנייך, לכל-מאהבייך, ותשחודי אותם לבוא אלייך מסביב, בתזנותייך. 
<A NAME="34"> </A>
<B>לד</B> ויהי-בך הפך מן-הנשים בתזנותייך, ואחרייך לא זונה; ובתיתך אתנן, ואתנן לא ניתן-לך--ותהי להפך. 
<A NAME="35"> </A>
<B>לה</B> לכן זונה, שמעי דבר-יהוה.  {פ}</P>
<A NAME="36"> </A>
<P><B>לו</B> כה-אמר אדוניי יהוה, יען הישפך נחושתך ותיגלה ערוותך, בתזנותייך, על-מאהבייך; ועל, כל-גילולי תועבותייך, וכדמי בנייך, אשר נתת להם. 
<A NAME="37"> </A>
<B>לז</B> לכן הנני מקבץ את-כל-מאהבייך, אשר ערבת עליהם, ואת כל-אשר אהבת, על כל-אשר שנאת; וקיבצתי אותם עלייך מסביב, וגיליתי ערוותך אליהם, וראו, את-כל-ערוותך. 
<A NAME="38"> </A>
<B>לח</B> ושפטתיך משפטי נואפות, ושופכות דם; ונתתיך, דם חמה וקנאה. 
<A NAME="39"> </A>
<B>לט</B> ונתתי אותך בידם, והרסו גבך וניתצו רמותייך, והפשיטו אותך בגדייך, ולקחו כלי תפארתך; והניחוך, עירום ועריה. 
<A NAME="40"> </A>
<B>מ</B> והעלו עלייך קהל, ורגמו אותך באבן; וביתקוך, בחרבותם. 
<A NAME="41"> </A>
<B>מא</B> ושרפו בתייך, באש, ועשו-בך שפטים, לעיני נשים רבות; והשבתיך, מזונה, וגם-אתנן, לא תיתני-עוד. 
<A NAME="42"> </A>
<B>מב</B> והניחותי חמתי בך, וסרה קנאתי ממך; ושקטתי, ולא אכעס עוד. 
<A NAME="43"> </A>
<B>מג</B> יען, אשר לא-זכרת את-ימי נעורייך, ותרגזי-לי, בכל-אלה; וגם-אני הא דרכך בראש נתתי, נאום אדוניי יהוה, ולא עשית את-הזימה, על כל-תועבותייך. 
<A NAME="44"> </A>
<B>מד</B> הנה, כל-המושל, עלייך ימשול, לאמור:  כאימה, בתה. 
<A NAME="45"> </A>
<B>מה</B> בת-אימך את, גועלת אישה ובניה; ואחות אחותך את, אשר געלו אנשיהן ובניהן--אימכן חיתית, ואביכן אמורי. 
<A NAME="46"> </A>
<B>מו</B> ואחותך הגדולה שומרון היא ובנותיה, היושבת על-שמאלך; ואחותך הקטנה ממך, היושבת מימינך--סדום, ובנותיה. 
<A NAME="47"> </A>
<B>מז</B> ולא בדרכיהן הלכת, וכתועבותיהן עשית:  כמעט קט, ותשחיתי מהן בכל-דרכייך. 
<A NAME="48"> </A>
<B>מח</B> חי-אני, נאום אדוניי יהוה, אם-עשתה סדום אחותך, היא ובנותיה--כאשר עשית, את ובנותייך. 
<A NAME="49"> </A>
<B>מט</B> הנה-זה היה, עוון סדום אחותך:  גאון שבעת-לחם ושלוות השקט, היה לה ולבנותיה, ויד-עני ואביון, לא החזיקה. 
<A NAME="50"> </A>
<B>נ</B> ותגבהינה, ותעשינה תועבה לפניי; ואסיר אתהן, כאשר ראיתי.  {ס}</P>
<A NAME="51"> </A>
<P><B>נא</B> ושומרון, כחצי חטאותייך לא חטאה; ותרבי את-תועבותייך, מהנה, ותצדקי את-אחותייך, בכל-תועבותייך אשר עשית. 
<A NAME="52"> </A>
<B>נב</B> גם-את שאי כלימתך, אשר פיללת לאחותך, בחטאותייך אשר-התעבת מהן, תצדקנה ממך; וגם-את בושי ושאי כלימתך, בצדקתך אחיותך. 
<A NAME="53"> </A>
<B>נג</B> ושבתי, את-שביתהן--את-שבות סדום ובנותיה, ואת-שבות שומרון ובנותיה; ושבות שביתייך, בתוכהנה. 
<A NAME="54"> </A>
<B>נד</B> למען, תישאי כלימתך, ונכלמת, מכול אשר עשית--בנחמך, אותן. 
<A NAME="55"> </A>
<B>נה</B> ואחותייך, סדום ובנותיה תשובנה לקדמתן, ושומרון ובנותיה, תשובנה לקדמתן; ואת, ובנותייך, תשובינה, לקדמתכן. 
<A NAME="56"> </A>
<B>נו</B> ולא הייתה סדום אחותך, לשמועה בפיך, ביום, גאונייך. 
<A NAME="57"> </A>
<B>נז</B> בטרם, תיגלה רעתך, כמו עת חרפת בנות-ארם, וכל-סביבותיה בנות פלשתים; השאטות אותך, מסביב. 
<A NAME="58"> </A>
<B>נח</B> את-זימתך ואת-תועבותייך, את נשאתים--נאום, יהוה.  {ס}</P>
<A NAME="59"> </A>
<P><B>נט</B> כי כה אמר אדוניי יהוה, ועשיתי אותך כאשר עשית--אשר-בזית אלה, להפר ברית. 
<A NAME="60"> </A>
<B>ס</B> וזכרתי אני את-בריתי אותך, בימי נעורייך; והקימותי לך, ברית עולם. 
<A NAME="61"> </A>
<B>סא</B> וזכרת את-דרכייך, ונכלמת, בקחתך את-אחותייך הגדולות ממך, אל-הקטנות ממך; ונתתי אתהן לך לבנות, ולא מבריתך. 
<A NAME="62"> </A>
<B>סב</B> והקימותי אני את-בריתי, איתך; וידעת, כי-אני יהוה. 
<A NAME="63"> </A>
<B>סג</B> למען תזכרי, ובושת, ולא יהיה-לך עוד פתחון פה, מפני כלימתך--בכפרי-לך לכל-אשר עשית, נאום אדוניי יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
טז
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1216')</SCRIPT></P>
</BODY></HTML>
