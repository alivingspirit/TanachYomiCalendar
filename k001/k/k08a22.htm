<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמואל א פרק כב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
כב
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>

<H1>שמואל א פרק כב</H1>

<A NAME="1"> </A>
<P><B>א</B> וילך דויד משם, ויימלט אל-מערת עדולם; וישמעו אחיו וכל-בית אביו, ויירדו אליו שמה. 
<A NAME="2"> </A>
<B>ב</B> ויתקבצו אליו כל-איש מצוק וכל-איש אשר-לו נושא, וכל-איש מר-נפש, ויהי עליהם, לשר; ויהיו עימו, כארבע מאות איש. 
<A NAME="3"> </A>
<B>ג</B> וילך דויד משם, מצפה מואב; ויאמר אל-מלך מואב, ייצא-נא אבי ואימי איתכם, עד אשר אדע, מה-יעשה-לי אלוהים. 
<A NAME="4"> </A>
<B>ד</B> וינחם, את-פני מלך מואב; ויישבו עימו, כל-ימי היות-דויד במצודה.  {ס}</P>
<A NAME="5"> </A>
<P><B>ה</B> ויאמר גד הנביא אל-דויד, לא תשב במצודה--לך ובאת-לך, ארץ יהודה; וילך דויד, ויבוא יער חרת.  {ס}</P>
<A NAME="6"> </A>
<P><B>ו</B> וישמע שאול--כי נודע דויד, ואנשים אשר איתו; ושאול יושב בגבעה תחת-האשל ברמה, וחניתו בידו, וכל-עבדיו, ניצבים עליו. 
<A NAME="7"> </A>
<B>ז</B> ויאמר שאול, לעבדיו הניצבים עליו, שמעו-נא, בני ימיני:  גם-לכולכם, ייתן בן-ישי שדות וכרמים--לכולכם ישים, שרי אלפים ושרי מאות. 
<A NAME="8"> </A>
<B>ח</B> כי קשרתם כולכם עליי, ואין-גולה את-אוזני בכרות-בני עם-בן-ישי, ואין-חולה מכם עליי, וגולה את-אוזני:  כי הקים בני את-עבדי עליי לאורב, כיום הזה.  {ס}</P>
<A NAME="9"> </A>
<P><B>ט</B> ויען דואג האדומי, והוא ניצב על-עבדי-שאול--ויאמר:  ראיתי, את-בן-ישי, בא נובה, אל-אחימלך בן-אחיטוב. 
<A NAME="10"> </A>
<B>י</B> וישאל-לו, ביהוה, וצידה, נתן לו; ואת, חרב גולית הפלשתי--נתן לו. 
<A NAME="11"> </A>
<B>יא</B> וישלח המלך לקרוא את-אחימלך בן-אחיטוב הכוהן, ואת כל-בית אביו הכוהנים--אשר בנוב; ויבואו כולם, אל-המלך.  {ס}</P>
<A NAME="12"> </A>
<P><B>יב</B> ויאמר שאול, שמע-נא בן-אחיטוב; ויאמר, הנני אדוני. 
<A NAME="13"> </A>
<B>יג</B> ויאמר אליו, שאול, למה קשרתם עליי, אתה ובן-ישי--בתיתך לו לחם וחרב, ושאול לו באלוהים, לקום אליי לאורב, כיום הזה.  {ס}</P>
<A NAME="14"> </A>
<P><B>יד</B> ויען אחימלך את-המלך, ויאמר:  ומי בכל-עבדיך כדויד נאמן, וחתן המלך וסר אל-משמעתך ונכבד בביתך. 
<A NAME="15"> </A>
<B>טו</B> היום החילותי לשאול-לו באלוהים, חלילה לי:  אל-ישם המלך בעבדו דבר, בכל-בית אבי--כי לא-ידע עבדך בכל-זאת, דבר קטון או גדול. 
<A NAME="16"> </A>
<B>טז</B> ויאמר המלך, מות תמות אחימלך:  אתה, וכל-בית אביך. 
<A NAME="17"> </A>
<B>יז</B> ויאמר המלך לרצים הניצבים עליו סובו והמיתו כוהני יהוה, כי גם-ידם עם-דויד, וכי ידעו כי-בורח הוא, ולא גלו את-אוזני; ולא-אבו עבדי המלך, לשלוח את-ידם, לפגוע, בכוהני יהוה.  {ס}</P>
<A NAME="18"> </A>
<P><B>יח</B> ויאמר המלך, לדואג, סוב אתה, ופגע בכוהנים; וייסוב דואג האדומי, ויפגע-הוא בכוהנים, וימת ביום ההוא שמונים וחמישה איש, נושא איפוד בד. 
<A NAME="19"> </A>
<B>יט</B> ואת נוב עיר-הכוהנים, הכה לפי-חרב, מאיש ועד-אישה, מעולל ועד-יונק; ושור וחמור ושה, לפי-חרב. 
<A NAME="20"> </A>
<B>כ</B> ויימלט בן-אחד, לאחימלך בן-אחיטוב, ושמו, אביתר; ויברח, אחרי דויד. 
<A NAME="21"> </A>
<B>כא</B> ויגד אביתר, לדויד:  כי הרג שאול, את כוהני יהוה. 
<A NAME="22"> </A>
<B>כב</B> ויאמר דויד לאביתר, ידעתי ביום ההוא כי-שם דואג האדומי, כי-הגד יגיד, לשאול:  אנוכי סבותי, בכל-נפש בית אביך. 
<A NAME="23"> </A>
<B>כג</B> שבה איתי אל-תירא, כי אשר-יבקש את-נפשי יבקש את-נפשך:  כי-משמרת אתה, עימדי.  {ס}</P>

<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
כב
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k08a22')</SCRIPT></P>
</BODY></HTML>
