<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
ד
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק ד</H1>

<A NAME="1"> </A>
<P><B>א</B> וידבר יהוה, אל-משה ואל-אהרון לאמור. 
<A NAME="2"> </A>
<B>ב</B> נשוא, את-ראש בני קהת, מתוך, בני לוי--למשפחותם, לבית אבותם. 
<A NAME="3"> </A>
<B>ג</B> מבן שלושים שנה ומעלה, ועד בן-חמישים שנה--כל-בא, לצבא, לעשות מלאכה, באוהל מועד. 
<A NAME="4"> </A>
<B>ד</B> זאת עבודת בני-קהת, באוהל מועד--קודש, הקודשים. 
<A NAME="5"> </A>
<B>ה</B> ובא אהרון ובניו, בנסוע המחנה, והורידו, את פרוכת המסך; וכיסו-בה--את, ארון העדות. 
<A NAME="6"> </A>
<B>ו</B> ונתנו עליו, כסוי עור תחש, ופרשו בגד-כליל תכלת, מלמעלה; ושמו, בדיו. 
<A NAME="7"> </A>
<B>ז</B> ועל שולחן הפנים, יפרשו בגד תכלת, ונתנו עליו את-הקערות ואת-הכפות ואת-המנקייות, ואת קשות הנסך; ולחם התמיד, עליו יהיה. 
<A NAME="8"> </A>
<B>ח</B> ופרשו עליהם, בגד תולעת שני, וכיסו אותו, במכסה עור תחש; ושמו, את-בדיו. 
<A NAME="9"> </A>
<B>ט</B> ולקחו בגד תכלת, וכיסו את-מנורת המאור ואת-נרותיה, ואת-מלקחיה, ואת-מחתותיה; ואת כל-כלי שמנה, אשר ישרתו-לה בהם. 
<A NAME="10"> </A>
<B>י</B> ונתנו אותה ואת-כל-כליה, אל-מכסה עור תחש; ונתנו, על-המוט. 
<A NAME="11"> </A>
<B>יא</B> ועל מזבח הזהב, יפרשו בגד תכלת, וכיסו אותו, במכסה עור תחש; ושמו, את-בדיו. 
<A NAME="12"> </A>
<B>יב</B> ולקחו את-כל-כלי השרת אשר ישרתו-בם בקודש, ונתנו אל-בגד תכלת, וכיסו אותם, במכסה עור תחש; ונתנו, על-המוט. 
<A NAME="13"> </A>
<B>יג</B> ודישנו, את-המזבח; ופרשו עליו, בגד ארגמן. 
<A NAME="14"> </A>
<B>יד</B> ונתנו עליו את-כל-כליו אשר ישרתו עליו בהם, את-המחתות את-המזלגות ואת-היעים ואת-המזרקות--כול, כלי המזבח; ופרשו עליו, כסוי עור תחש--ושמו בדיו. 
<A NAME="15"> </A>
<B>טו</B> וכילה אהרון-ובניו לכסות את-הקודש ואת-כל-כלי הקודש, בנסוע המחנה, ואחרי-כן יבואו בני-קהת לשאת, ולא-ייגעו אל-הקודש ומתו; אלה משא בני-קהת, באוהל מועד. 
<A NAME="16"> </A>
<B>טז</B> ופקודת אלעזר בן-אהרון הכוהן, שמן המאור וקטורת הסמים, ומנחת התמיד, ושמן המשחה:  פקודת, כל-המשכן וכל-אשר-בו, בקודש, ובכליו.  {פ}</P>
<A NAME="17"> </A>
<P><B>יז</B> וידבר יהוה, אל-משה ואל-אהרון לאמור. 
<A NAME="18"> </A>
<B>יח</B> אל-תכריתו, את-שבט משפחות הקהתי, מתוך, הלויים. 
<A NAME="19"> </A>
<B>יט</B> וזאת עשו להם, וחיו ולא ימותו, בגשתם, את-קודש הקודשים:  אהרון ובניו, יבואו, ושמו אותם איש איש על-עבודתו, ואל-משאו. 
<A NAME="20"> </A>
<B>כ</B> ולא-יבואו לראות כבלע את-הקודש, ומתו.  {פ}</P>
<A NAME="21"> </A>
<P><B>כא</B> וידבר יהוה, אל-משה לאמור. 
<A NAME="22"> </A>
<B>כב</B> נשוא, את-ראש בני גרשון--גם-הם:  לבית אבותם, למשפחותם. 
<A NAME="23"> </A>
<B>כג</B> מבן שלושים שנה ומעלה, עד בן-חמישים שנה--תפקוד אותם:  כל-הבא לצבוא צבא, לעבוד עבודה באוהל מועד. 
<A NAME="24"> </A>
<B>כד</B> זאת עבודת, משפחות הגרשוני--לעבוד, ולמשא. 
<A NAME="25"> </A>
<B>כה</B> ונשאו את-יריעות המשכן, ואת-אוהל מועד, מכסהו, ומכסה התחש אשר-עליו מלמעלה; ואת-מסך--פתח, אוהל מועד. 
<A NAME="26"> </A>
<B>כו</B> ואת קלעי החצר ואת-מסך פתח שער החצר, אשר על-המשכן ועל-המזבח סביב, ואת מיתריהם, ואת-כל-כלי עבודתם; ואת כל-אשר ייעשה להם, ועבדו. 
<A NAME="27"> </A>
<B>כז</B> על-פי אהרון ובניו תהיה, כל-עבודת בני הגרשוני, לכל-משאם, ולכול עבודתם; ופקדתם עליהם במשמרת, את כל-משאם. 
<A NAME="28"> </A>
<B>כח</B> זאת עבודת, משפחות בני הגרשוני--באוהל מועד; ומשמרתם--ביד איתמר, בן-אהרון הכוהן.  {ס}</P>
<A NAME="29"> </A>
<P><B>כט</B> בני, מררי--למשפחותם לבית-אבותם, תפקוד אותם. 
<A NAME="30"> </A>
<B>ל</B> מבן שלושים שנה ומעלה, ועד בן-חמישים שנה--תפקדם:  כל-הבא, לצבא, לעבוד, את-עבודת אוהל מועד. 
<A NAME="31"> </A>
<B>לא</B> וזאת משמרת משאם, לכל-עבודתם באוהל מועד:  קרשי, המשכן, ובריחיו, ועמודיו ואדניו. 
<A NAME="32"> </A>
<B>לב</B> ועמודי החצר סביב ואדניהם, ויתדותם ומיתריהם, לכל-כליהם, ולכול עבודתם; ובשמות תפקדו, את-כלי משמרת משאם. 
<A NAME="33"> </A>
<B>לג</B> זאת עבודת, משפחות בני מררי, לכל-עבודתם, באוהל מועד--ביד, איתמר, בן-אהרון, הכוהן. 
<A NAME="34"> </A>
<B>לד</B> ויפקוד משה ואהרון ונשיאי העדה, את-בני הקהתי, למשפחותם, ולבית אבותם. 
<A NAME="35"> </A>
<B>לה</B> מבן שלושים שנה ומעלה, ועד בן-חמישים שנה--כל-הבא, לצבא, לעבודה, באוהל מועד. 
<A NAME="36"> </A>
<B>לו</B> ויהיו פקודיהם, למשפחותם--אלפיים, שבע מאות וחמישים. 
<A NAME="37"> </A>
<B>לז</B> אלה פקודי משפחות הקהתי, כל-העובד באוהל מועד, אשר פקד משה ואהרון, על-פי יהוה ביד-משה.  {ס}</P>
<A NAME="38"> </A>
<P><B>לח</B> ופקודי, בני גרשון, למשפחותם, ולבית אבותם. 
<A NAME="39"> </A>
<B>לט</B> מבן שלושים שנה ומעלה, ועד בן-חמישים שנה--כל-הבא, לצבא, לעבודה, באוהל מועד. 
<A NAME="40"> </A>
<B>מ</B> ויהיו, פקודיהם, למשפחותם, לבית אבותם--אלפיים, ושש מאות ושלושים. 
<A NAME="41"> </A>
<B>מא</B> אלה פקודי, משפחות בני גרשון, כל-העובד, באוהל מועד--אשר פקד משה ואהרון, על-פי יהוה. 
<A NAME="42"> </A>
<B>מב</B> ופקודי, משפחות בני מררי, למשפחותם, לבית אבותם. 
<A NAME="43"> </A>
<B>מג</B> מבן שלושים שנה ומעלה, ועד בן-חמישים שנה--כל-הבא, לצבא, לעבודה, באוהל מועד. 
<A NAME="44"> </A>
<B>מד</B> ויהיו פקודיהם, למשפחותם--שלושת אלפים, ומאתיים. 
<A NAME="45"> </A>
<B>מה</B> אלה פקודי, משפחות בני מררי, אשר פקד משה ואהרון, על-פי יהוה ביד-משה. 
<A NAME="46"> </A>
<B>מו</B> כל-הפקודים אשר פקד משה ואהרון, ונשיאי ישראל--את-הלויים:  למשפחותם, ולבית אבותם. 
<A NAME="47"> </A>
<B>מז</B> מבן שלושים שנה ומעלה, ועד בן-חמישים שנה:  כל-הבא, לעבוד עבודת עבודה ועבודת משא--באוהל מועד. 
<A NAME="48"> </A>
<B>מח</B> ויהיו, פקודיהם--שמונת אלפים, וחמש מאות ושמונים. 
<A NAME="49"> </A>
<B>מט</B> על-פי יהוה פקד אותם, ביד-משה--איש איש על-עבודתו, ועל-משאו; ופקודיו, אשר-ציווה יהוה את-משה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
ד
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0404')</SCRIPT></P>
</BODY></HTML>
