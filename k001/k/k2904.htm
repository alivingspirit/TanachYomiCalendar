<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - רות פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
<A HREF="k2901.htm">א</A>
<A HREF="k2902.htm">ב</A>
<A HREF="k2903.htm">ג</A>
ד
</P>
<HR>

<H1>רות פרק ד</H1>

<A NAME="1"> </A>
<P><B>א</B> ובועז עלה השער, ויישב שם, והנה הגואל עובר אשר דיבר-בועז, ויאמר סורה שבה-פה פלוני אלמוני; ויסר, ויישב. 
<A NAME="2"> </A>
<B>ב</B> וייקח עשרה אנשים, מזקני העיר--ויאמר שבו-פה; ויישבו. 
<A NAME="3"> </A>
<B>ג</B> ויאמר, לגואל, חלקת השדה, אשר לאחינו לאלימלך:  מכרה נועמי, השבה משדה מואב. 
<A NAME="4"> </A>
<B>ד</B> ואני אמרתי אגלה אוזנך לאמור, קנה נגד היושבים ונגד זקני עמי--אם-תגאל גאל, ואם-לא יגאל הגידה לי ואדעה כי אין זולתך לגאול ואנוכי אחריך; ויאמר, אנוכי אגאל. 
<A NAME="5"> </A>
<B>ה</B> ויאמר בועז, ביום-קנותך השדה מיד נועמי; ומאת רות המואבייה אשת-המת, קנית--להקים שם-המת, על-נחלתו. 
<A NAME="6"> </A>
<B>ו</B> ויאמר הגואל, לא אוכל לגאול-לי--פן-אשחית, את-נחלתי; גאל-לך אתה את-גאולתי, כי לא-אוכל לגאול. 
<A NAME="7"> </A>
<B>ז</B> וזאת לפנים בישראל על-הגאולה ועל-התמורה, לקיים כל-דבר, שלף איש נעלו, ונתן לריעהו; וזאת התעודה, בישראל. 
<A NAME="8"> </A>
<B>ח</B> ויאמר הגואל לבועז, קנה-לך; וישלוף, נעלו. 
<A NAME="9"> </A>
<B>ט</B> ויאמר בועז לזקנים וכל-העם, עדים אתם היום, כי קניתי את-כל-אשר לאלימלך, ואת כל-אשר לכליון ומחלון--מיד, נועמי. 
<A NAME="10"> </A>
<B>י</B> וגם את-רות המואבייה אשת מחלון קניתי לי לאישה, להקים שם-המת על-נחלתו, ולא-ייכרת שם-המת מעם אחיו, ומשער מקומו:  עדים אתם, היום. 
<A NAME="11"> </A>
<B>יא</B> ויאמרו כל-העם אשר-בשער, והזקנים--עדים; ייתן יהוה את-האישה הבאה אל-ביתך, כרחל וכלאה אשר בנו שתיהם את-בית ישראל, ועשה-חיל באפרתה, וקרא-שם בבית לחם. 
<A NAME="12"> </A>
<B>יב</B> ויהי ביתך כבית פרץ, אשר-ילדה תמר ליהודה--מן-הזרע, אשר ייתן יהוה לך, מן-הנערה, הזאת. 
<A NAME="13"> </A>
<B>יג</B> וייקח בועז את-רות ותהי-לו לאישה, ויבוא אליה; וייתן יהוה לה הריון, ותלד בן. 
<A NAME="14"> </A>
<B>יד</B> ותאמרנה הנשים, אל-נועמי, ברוך יהוה, אשר לא השבית לך גואל היום; וייקרא שמו, בישראל. 
<A NAME="15"> </A>
<B>טו</B> והיה לך למשיב נפש, ולכלכל את-שיבתך:  כי כלתך אשר-אהבתך, ילדתו, אשר-היא טובה לך, משבעה בנים. 
<A NAME="16"> </A>
<B>טז</B> ותיקח נועמי את-הילד ותשיתהו בחיקה, ותהי-לו לאומנת. 
<A NAME="17"> </A>
<B>יז</B> ותקראנה לו השכנות שם לאמור, יולד-בן לנועמי; ותקראנה שמו עובד, הוא אבי-ישי אבי דויד.  {פ}</P>
<A NAME="18"> </A>
<P><B>יח</B> ואלה תולדות פרץ, פרץ הוליד את-חצרון. 
<A NAME="19"> </A>
<B>יט</B> וחצרון הוליד את-רם, ורם הוליד את-עמינדב. 
<A NAME="20"> </A>
<B>כ</B> ועמינדב הוליד את-נחשון, ונחשון הוליד את-שלמה. 
<A NAME="21"> </A>
<B>כא</B> ושלמון הוליד את-בועז, ובועז הוליד את-עובד. 
<A NAME="22"> </A>
<B>כב</B> ועובד הוליד את-ישי, וישי הוליד את-דויד.  {ש}</P>

<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
<A HREF="k2901.htm">א</A>
<A HREF="k2902.htm">ב</A>
<A HREF="k2903.htm">ג</A>
ד
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2904')</SCRIPT></P>
</BODY></HTML>
