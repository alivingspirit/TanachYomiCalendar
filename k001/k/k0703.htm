<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שופטים פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
ג
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>

<H1>שופטים פרק ג</H1>

<A NAME="1"> </A>
<P><B>א</B> ואלה הגויים אשר הניח יהוה, לנסות בם את-ישראל, את כל-אשר לא-ידעו, את כל-מלחמות כנען. 
<A NAME="2"> </A>
<B>ב</B> רק, למען דעת דורות בני-ישראל, ללמדם, מלחמה--רק אשר-לפנים, לא ידעום. 
<A NAME="3"> </A>
<B>ג</B> חמשת סרני פלשתים, וכל-הכנעני והצידוני, והחיווי, יושב הר הלבנון--מהר בעל חרמון, עד לבוא חמת. 
<A NAME="4"> </A>
<B>ד</B> ויהיו, לנסות בם את-ישראל--לדעת, הישמעו את-מצוות יהוה, אשר-ציווה את-אבותם, ביד-משה. 
<A NAME="5"> </A>
<B>ה</B> ובני ישראל, ישבו בקרב הכנעני, החיתי והאמורי והפריזי, והחיווי והיבוסי. 
<A NAME="6"> </A>
<B>ו</B> ויקחו את-בנותיהם להם לנשים, ואת-בנותיהם נתנו לבניהם; ויעבדו, את-אלוהיהם.  {פ}</P>
<A NAME="7"> </A>
<P><B>ז</B> ויעשו בני-ישראל את-הרע בעיני יהוה, וישכחו את-יהוה אלוהיהם; ויעבדו את-הבעלים, ואת-האשרות. 
<A NAME="8"> </A>
<B>ח</B> וייחר-אף יהוה, בישראל, וימכרם ביד כושן רשעתיים, מלך ארם נהריים; ויעבדו בני-ישראל את-כושן רשעתיים, שמונה שנים. 
<A NAME="9"> </A>
<B>ט</B> ויזעקו בני-ישראל אל-יהוה, ויקם יהוה מושיע לבני ישראל ויושיעם--את עותניאל בן-קנז, אחי כלב הקטון ממנו. 
<A NAME="10"> </A>
<B>י</B> ותהי עליו רוח-יהוה, וישפוט את-ישראל, וייצא למלחמה, וייתן יהוה בידו את-כושן רשעתיים מלך ארם; ותעז ידו, על כושן רשעתיים. 
<A NAME="11"> </A>
<B>יא</B> ותשקוט הארץ, ארבעים שנה; וימת, עותניאל בן-קנז.  {פ}</P>
<A NAME="12"> </A>
<P><B>יב</B> ויוסיפו בני ישראל, לעשות הרע בעיני יהוה; ויחזק יהוה את-עגלון מלך-מואב, על-ישראל, על כי-עשו את-הרע, בעיני יהוה. 
<A NAME="13"> </A>
<B>יג</B> ויאסוף אליו, את-בני עמון ועמלק; וילך, ויך את-ישראל, ויירשו, את-עיר התמרים. 
<A NAME="14"> </A>
<B>יד</B> ויעבדו בני-ישראל את-עגלון מלך-מואב, שמונה עשרה שנה. 
<A NAME="15"> </A>
<B>טו</B> ויזעקו בני-ישראל, אל-יהוה, ויקם יהוה להם מושיע את-אהוד בן-גרא בן-הימיני, איש איטר יד-ימינו; וישלחו בני-ישראל בידו מנחה, לעגלון מלך מואב. 
<A NAME="16"> </A>
<B>טז</B> ויעש לו אהוד חרב, ולה שני פיות--גומד אורכה; ויחגור אותה מתחת למדיו, על ירך ימינו. 
<A NAME="17"> </A>
<B>יז</B> ויקרב, את-המנחה, לעגלון, מלך מואב; ועגלון, איש בריא מאוד. 
<A NAME="18"> </A>
<B>יח</B> ויהי כאשר כילה, להקריב את-המנחה; וישלח, את-העם, נושאי, המנחה. 
<A NAME="19"> </A>
<B>יט</B> והוא שב, מן-הפסילים אשר את-הגלגל, ויאמר, דבר-סתר לי אליך המלך; ויאמר הס--וייצאו מעליו, כל-העומדים עליו. 
<A NAME="20"> </A>
<B>כ</B> ואהוד בא אליו, והוא-יושב בעליית המקרה אשר-לו לבדו, ויאמר אהוד, דבר-אלוהים לי אליך; ויקם, מעל הכיסא. 
<A NAME="21"> </A>
<B>כא</B> וישלח אהוד, את-יד שמאלו, וייקח את-החרב, מעל ירך ימינו; ויתקעהא, בבטנו. 
<A NAME="22"> </A>
<B>כב</B> ויבוא גם-הניצב אחר הלהב, ויסגור החלב בעד הלהב--כי לא שלף החרב, מבטנו; וייצא, הפרשדונה. 
<A NAME="23"> </A>
<B>כג</B> וייצא אהוד, המסדרונה; ויסגור דלתות העלייה, בעדו--ונעל. 
<A NAME="24"> </A>
<B>כד</B> והוא יצא, ועבדיו באו, ויראו, והנה דלתות העלייה נעולות; ויאמרו, אך מסיך הוא את-רגליו בחדר המקרה. 
<A NAME="25"> </A>
<B>כה</B> ויחילו עד-בוש, והנה איננו פותח דלתות העלייה; ויקחו את-המפתח, ויפתחו, והנה אדוניהם, נופל ארצה מת. 
<A NAME="26"> </A>
<B>כו</B> ואהוד נמלט, עד התמהמהם; והוא עבר את-הפסילים, ויימלט השעירתה. 
<A NAME="27"> </A>
<B>כז</B> ויהי בבואו, ויתקע בשופר בהר אפריים; ויירדו עימו בני-ישראל מן-ההר, והוא לפניהם. 
<A NAME="28"> </A>
<B>כח</B> ויאמר אליהם רדפו אחריי, כי-נתן יהוה את-אויביכם את-מואב בידכם; ויירדו אחריו, וילכדו את-מעברות הירדן למואב, ולא-נתנו איש, לעבור. 
<A NAME="29"> </A>
<B>כט</B> ויכו את-מואב בעת ההיא, כעשרת אלפים איש--כל-שמן, וכל-איש חיל; ולא נמלט, איש. 
<A NAME="30"> </A>
<B>ל</B> ותיכנע מואב ביום ההוא, תחת יד ישראל; ותשקוט הארץ, שמונים שנה.  {פ}</P>
<A NAME="31"> </A>
<P><B>לא</B> ואחריו היה, שמגר בן-ענת, ויך את-פלשתים שש-מאות איש, במלמד הבקר; ויושע גם-הוא, את-ישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
ג
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0703')</SCRIPT></P>
</BODY></HTML>
