<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
יג
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק יג</H1>

<A NAME="1"> </A>
<P><B>א</B> ויהי דבר-יהוה, אליי לאמור. 
<A NAME="2"> </A>
<B>ב</B> בן-אדם, הינבא אל-נביאי ישראל הניבאים; ואמרת לנביאי מליבם, שמעו דבר-יהוה. 
<A NAME="3"> </A>
<B>ג</B> כה אמר אדוניי יהוה, הוי על-הנביאים הנבלים, אשר הולכים אחר רוחם, ולבלתי ראו. 
<A NAME="4"> </A>
<B>ד</B> כשועלים, בחורבות--נביאיך ישראל, היו. 
<A NAME="5"> </A>
<B>ה</B> לא עליתם בפרצות, ותגדרו גדר על-בית ישראל, לעמוד במלחמה, ביום יהוה. 
<A NAME="6"> </A>
<B>ו</B> חזו שוא, וקסם כזב--האומרים נאום-יהוה, ויהוה לא שלחם; וייחלו, לקיים דבר. 
<A NAME="7"> </A>
<B>ז</B> הלוא מחזה-שוא חזיתם, ומקסם כזב אמרתם; ואומרים, נאום-יהוה, ואני, לא דיברתי.  {ס}</P>
<A NAME="8"> </A>
<P><B>ח</B> לכן, כה אמר אדוניי יהוה, יען דברכם שוא, וחזיתם כזב--לכן הנני אליכם, נאום אדוניי יהוה. 
<A NAME="9"> </A>
<B>ט</B> והייתה ידי, אל-הנביאים החוזים שוא והקוסמים כזב, בסוד עמי לא-יהיו ובכתב בית-ישראל לא ייכתבו, ואל-אדמת ישראל לא יבואו; וידעתם, כי אני אדוניי יהוה. 
<A NAME="10"> </A>
<B>י</B> יען וביען הטעו את-עמי, לאמור שלום--ואין שלום; והוא בונה חיץ, והנם טחים אותו תפל. 
<A NAME="11"> </A>
<B>יא</B> אמור אל-טחי תפל, וייפול; היה גשם שוטף, ואתנה אבני אלגביש תיפולנה, ורוח סערות, תבקע. 
<A NAME="12"> </A>
<B>יב</B> והנה, נפל הקיר:  הלוא ייאמר אליכם, איה הטיח אשר טחתם.  {ס}</P>
<A NAME="13"> </A>
<P><B>יג</B> לכן, כה אמר אדוניי יהוה, וביקעתי רוח-סערות, בחמתי; וגשם שוטף באפי יהיה, ואבני אלגביש בחמה לכלה. 
<A NAME="14"> </A>
<B>יד</B> והרסתי את-הקיר אשר-טחתם תפל, והגעתיהו אל-הארץ--ונגלה יסודו; ונפלה וכליתם בתוכה, וידעתם כי-אני יהוה. 
<A NAME="15"> </A>
<B>טו</B> וכיליתי את-חמתי בקיר, ובטחים אותו תפל; ואומר לכם אין הקיר, ואין הטחים אותו. 
<A NAME="16"> </A>
<B>טז</B> נביאי ישראל, הניבאים אל-ירושלים, והחוזים לה, חזון שלום; ואין שלום, נאום אדוניי יהוה.  {פ}</P>
<A NAME="17"> </A>
<P><B>יז</B> ואתה בן-אדם, שים פניך אל-בנות עמך, המתנבאות, מליבהן; והינבא, עליהן. 
<A NAME="18"> </A>
<B>יח</B> ואמרת כה-אמר אדוניי יהוה, הוי למתפרות כסתות על כל-אצילי ידיי ועושות המספחות על-ראש כל-קומה--לצודד נפשות; הנפשות תצודדנה לעמי, ונפשות לכנה תחיינה. 
<A NAME="19"> </A>
<B>יט</B> ותחללנה אותי אל-עמי, בשעלי שעורים ובפתותי לחם, להמית נפשות אשר לא-תמותנה, ולחייות נפשות אשר לא-תחיינה:  בכזבכם--לעמי, שומעי כזב.  {ס}</P>
<A NAME="20"> </A>
<P><B>כ</B> לכן כה-אמר אדוניי יהוה, הנני אל-כיסתותיכנה אשר אתנה מצודדות שם את-הנפשות לפורחות, וקרעתי אותם, מעל זרועותיכם; ושילחתי, את-הנפשות, אשר אתם מצודדות את-נפשים, לפורחות. 
<A NAME="21"> </A>
<B>כא</B> וקרעתי את-מספחותיכם, והצלתי את-עמי מידכן, ולא-יהיו עוד בידכן, למצודה; וידעתן, כי-אני יהוה. 
<A NAME="22"> </A>
<B>כב</B> יען הכאות לב-צדיק שקר, ואני לא הכאבתיו, ולחזק ידי רשע, לבלתי-שוב מדרכו הרע להחיותו. 
<A NAME="23"> </A>
<B>כג</B> לכן, שוא לא תחזינה, וקסם, לא-תקסמנה עוד; והצלתי את-עמי מידכן, וידעתן כי-אני יהוה.</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
יג
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1213')</SCRIPT></P>
</BODY></HTML>
