<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברי הימים ב פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
כה
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>

<H1>דברי הימים ב פרק כה</H1>

<A NAME="1"> </A>
<P><B>א</B> בן-עשרים וחמש שנה, מלך אמציהו, ועשרים ותשע שנה, מלך בירושלים; ושם אימו, יהועדן מירושלים. 
<A NAME="2"> </A>
<B>ב</B> ויעש הישר, בעיני יהוה:  רק, לא בלבב שלם. 
<A NAME="3"> </A>
<B>ג</B> ויהי, כאשר חזקה הממלכה עליו; ויהרוג, את-עבדיו, המכים, את-המלך אביו. 
<A NAME="4"> </A>
<B>ד</B> ואת-בניהם, לא המית:  כי ככתוב בתורה בספר משה אשר-ציווה יהוה לאמור, לא-ימותו אבות על-בנים ובנים לא-ימותו על-אבות--כי איש בחטאו, ימותו. 
<A NAME="5"> </A>
<B>ה</B> ויקבוץ אמציהו, את-יהודה, ויעמידם לבית-אבות לשרי האלפים ולשרי המאות, לכל-יהודה ובנימין; ויפקדם, למבן עשרים שנה ומעלה, וימצאם שלוש-מאות אלף בחור יוצא צבא, אוחז רומח וצינה. 
<A NAME="6"> </A>
<B>ו</B> וישכור מישראל, מאה אלף גיבור חיל--במאה כיכר-כסף. 
<A NAME="7"> </A>
<B>ז</B> ואיש האלוהים, בא אליו לאמור, המלך, אל-יבוא עימך צבא ישראל:  כי אין יהוה עם-ישראל, כול בני אפריים. 
<A NAME="8"> </A>
<B>ח</B> כי אם-בוא אתה, עשה חזק למלחמה--יכשילך האלוהים לפני אויב, כי יש-כוח באלוהים לעזור ולהכשיל. 
<A NAME="9"> </A>
<B>ט</B> ויאמר אמציהו, לאיש האלוהים, ומה-לעשות למאת הכיכר, אשר נתתי לגדוד ישראל; ויאמר, איש האלוהים, יש ליהוה, לתת לך הרבה מזה. 
<A NAME="10"> </A>
<B>י</B> ויבדילם אמציהו, להגדוד אשר-בא אליו מאפריים, ללכת, למקומם; וייחר אפם מאוד ביהודה, וישובו למקומם בחורי-אף.  {ס} 
<A NAME="11"> </A>
<B>יא</B> ואמציהו, התחזק, וינהג את-עמו, וילך גיא המלח; ויך את-בני-שעיר, עשרת אלפים. 
<A NAME="12"> </A>
<B>יב</B> ועשרת אלפים חיים, שבו בני יהודה, ויביאום, לראש הסלע; וישליכום מראש-הסלע, וכולם נבקעו. 
<A NAME="13"> </A>
<B>יג</B> ובני הגדוד, אשר השיב אמציהו מלכת עימו למלחמה, ויפשטו בערי יהודה, משומרון ועד-בית חורון; ויכו מהם שלושת אלפים, ויבוזו ביזה רבה.  {פ}</P>
<A NAME="14"> </A>
<P><B>יד</B> ויהי, אחרי בוא אמציהו מהכות את-אדומים, ויבא את-אלוהי בני שעיר, ויעמידם לו לאלוהים; ולפניהם ישתחווה, ולהם יקטר. 
<A NAME="15"> </A>
<B>טו</B> וייחר-אף יהוה, באמציהו; וישלח אליו, נביא, ויאמר לו למה דרשת את-אלוהי העם, אשר לא-הצילו את-עמם מידך. 
<A NAME="16"> </A>
<B>טז</B> ויהי בדברו אליו, ויאמר לו הליועץ למלך נתנוך--חדל-לך, למה יכוך; ויחדל הנביא, ויאמר ידעתי כי-יעץ אלוהים להשחיתך--כי-עשית זאת, ולא שמעת לעצתי.  {פ}</P>
<A NAME="17"> </A>
<P><B>יז</B> וייוועץ, אמציהו מלך יהודה, וישלח אל-יואש בן-יהואחז בן-יהוא מלך ישראל, לאמור:  לך, נתראה פנים. 
<A NAME="18"> </A>
<B>יח</B> וישלח יואש מלך-ישראל, אל-אמציהו מלך-יהודה לאמור, החוח אשר בלבנון שלח אל-הארז אשר בלבנון לאמור, תנה-את-בתך לבני לאישה; ותעבור חית השדה, אשר בלבנון, ותרמוס, את-החוח. 
<A NAME="19"> </A>
<B>יט</B> אמרת, הנה הכית את-אדום, ונשאך ליבך, להכביד; עתה, שבה בביתך--למה תתגרה ברעה, ונפלת אתה ויהודה עימך. 
<A NAME="20"> </A>
<B>כ</B> ולא-שמע אמציהו--כי מהאלוהים היא, למען תיתם ביד:  כי דרשו, את אלוהי אדום. 
<A NAME="21"> </A>
<B>כא</B> ויעל יואש מלך-ישראל ויתראו פנים, הוא ואמציהו מלך-יהודה, בבית שמש, אשר ליהודה. 
<A NAME="22"> </A>
<B>כב</B> ויינגף יהודה, לפני ישראל; וינוסו, איש לאוהליו. 
<A NAME="23"> </A>
<B>כג</B> ואת אמציהו מלך-יהודה בן-יואש בן-יהואחז, תפש יואש מלך-ישראל--בבית שמש; ויביאהו, ירושלים, ויפרוץ בחומת ירושלים משער אפריים עד-שער הפונה, ארבע מאות אמה. 
<A NAME="24"> </A>
<B>כד</B> וכל-הזהב והכסף ואת כל-הכלים הנמצאים בבית-האלוהים עם-עובד אדום, ואת-אוצרות בית המלך, ואת, בני התערובות; וישב, שומרון.  {פ}</P>
<A NAME="25"> </A>
<P><B>כה</B> ויחי אמציהו בן-יואש, מלך יהודה, אחרי מות, יואש בן-יהואחז מלך ישראל--חמש עשרה, שנה. 
<A NAME="26"> </A>
<B>כו</B> ויתר דברי אמציהו, הראשונים והאחרונים--הלוא הנם כתובים, על-ספר מלכי-יהודה וישראל. 
<A NAME="27"> </A>
<B>כז</B> ומעת, אשר-סר אמציהו מאחרי יהוה, ויקשרו עליו קשר בירושלים, וינס לכישה; וישלחו אחריו לכישה, וימיתוהו שם. 
<A NAME="28"> </A>
<B>כח</B> ויישאוהו, על-הסוסים; ויקברו אותו עם-אבותיו, בעיר יהודה.</P>

<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
כה
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k25b25')</SCRIPT></P>
</BODY></HTML>
