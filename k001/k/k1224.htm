<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק כד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
כד
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק כד</H1>

<A NAME="1"> </A>
<P><B>א</B> ויהי דבר-יהוה אליי בשנה התשיעית, בחודש העשירי, בעשור לחודש, לאמור. 
<A NAME="2"> </A>
<B>ב</B> בן-אדם, כתוב-לך את-שם היום--את-עצם, היום הזה:  סמך מלך-בבל אל-ירושלים, בעצם היום הזה. 
<A NAME="3"> </A>
<B>ג</B> ומשול אל-בית-המרי, משל, ואמרת אליהם, כה אמר אדוניי יהוה:  שפות הסיר שפות, וגם-יצוק בו מים. 
<A NAME="4"> </A>
<B>ד</B> אסוף נתחיה אליה, כל-נתח טוב ירך וכתף; מבחר עצמים, מלא. 
<A NAME="5"> </A>
<B>ה</B> מבחר הצאן לקוח, וגם דור העצמים תחתיה; רתח רתחיה, גם-בשלו עצמיה בתוכה.  {ס}</P>
<A NAME="6"> </A>
<P><B>ו</B> לכן כה-אמר אדוניי יהוה, אוי עיר הדמים--סיר אשר חלאתה בה, וחלאתה לא יצאה ממנה; לנתחיה לנתחיה הוציאה, לא-נפל עליה גורל. 
<A NAME="7"> </A>
<B>ז</B> כי דמה בתוכה היה, על-צחיח סלע שמתהו; לא שפכתהו על-הארץ, לכסות עליו עפר. 
<A NAME="8"> </A>
<B>ח</B> להעלות חמה לנקום נקם, נתתי את-דמה על-צחיח סלע--לבלתי, היכסות.  {פ}</P>
<A NAME="9"> </A>
<P><B>ט</B> לכן, כה אמר אדוניי יהוה, אוי, עיר הדמים; גם-אני, אגדיל המדורה. 
<A NAME="10"> </A>
<B>י</B> הרבה העצים הדלק האש, התם הבשר; והרקח, המרקחה, והעצמות, ייחרו. 
<A NAME="11"> </A>
<B>יא</B> והעמידהא על-גחליה, ריקה:  למען תיחם וחרה נחושתה, וניתכה בתוכה טומאתה--תיתום, חלאתה. 
<A NAME="12"> </A>
<B>יב</B> תאונים, הלאת, ולא-תצא ממנה רבת חלאתה, באש חלאתה. 
<A NAME="13"> </A>
<B>יג</B> בטומאתך, זימה:  יען טיהרתיך, ולא טהרת--מטומאתך לא תטהרי-עוד, עד-הניחי את-חמתי בך. 
<A NAME="14"> </A>
<B>יד</B> אני יהוה דיברתי באה ועשיתי, לא-אפרע ולא-אחוס ולא אינחם:  כדרכייך וכעלילותייך שפטוך, נאום אדוניי יהוה.  {פ}</P>
<A NAME="15"> </A>
<P><B>טו</B> ויהי דבר-יהוה, אליי לאמור. 
<A NAME="16"> </A>
<B>טז</B> בן-אדם, הנני לוקח ממך את-מחמד עיניך במגפה; ולא תספוד ולא תבכה, ולא תבוא דמעתך. 
<A NAME="17"> </A>
<B>יז</B> היאנק דום, מתים אבל לא-תעשה--פארך חבוש עליך, ונעליך תשים ברגליך; ולא תעטה על-שפם, ולחם אנשים לא תאכל. 
<A NAME="18"> </A>
<B>יח</B> ואדבר אל-העם בבוקר, ותמת אשתי בערב; ואעש בבוקר, כאשר צוויתי. 
<A NAME="19"> </A>
<B>יט</B> ויאמרו אליי, העם:  הלוא-תגיד לנו מה-אלה לנו, כי אתה עושה. 
<A NAME="20"> </A>
<B>כ</B> ואומר, אליהם:  דבר-יהוה--היה אליי, לאמור. 
<A NAME="21"> </A>
<B>כא</B> אמור לבית ישראל, כה-אמר אדוניי יהוה, הנני מחלל את-מקדשי גאון עוזכם, מחמד עיניכם ומחמל נפשכם; ובניכם ובנותיכם אשר עזבתם, בחרב ייפולו. 
<A NAME="22"> </A>
<B>כב</B> ועשיתם, כאשר עשיתי:  על-שפם לא תעטו, ולחם אנשים לא תאכלו. 
<A NAME="23"> </A>
<B>כג</B> ופארכם על-ראשיכם, ונעליכם ברגליכם--לא תספדו, ולא תבכו; ונמקותם, בעוונותיכם, ונהמתם, איש אל-אחיו. 
<A NAME="24"> </A>
<B>כד</B> והיה יחזקאל לכם למופת, ככול אשר-עשה תעשו:  בבואה--וידעתם, כי אני אדוניי יהוה.  {ס}</P>
<A NAME="25"> </A>
<P><B>כה</B> ואתה בן-אדם--הלוא ביום קחתי מהם את-מעוזם, משוש תפארתם:  את-מחמד עיניהם ואת-משא נפשם, בניהם ובנותיהם. 
<A NAME="26"> </A>
<B>כו</B> ביום ההוא, יבוא הפליט אליך, להשמעות, אוזניים. 
<A NAME="27"> </A>
<B>כז</B> ביום ההוא, ייפתח פיך את-הפליט, ותדבר, ולא תיאלם עוד; והיית להם למופת, וידעו כי-אני יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
כד
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1224')</SCRIPT></P>
</BODY></HTML>
