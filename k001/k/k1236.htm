<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק לו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
לו
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק לו</H1>

<A NAME="1"> </A>
<P><B>א</B> ואתה בן-אדם, הינבא אל-הרי ישראל; ואמרת--הרי ישראל, שמעו דבר-יהוה. 
<A NAME="2"> </A>
<B>ב</B> כה אמר אדוניי יהוה, יען אמר האויב עליכם האח; ובמות עולם, למורשה הייתה לנו. 
<A NAME="3"> </A>
<B>ג</B> לכן הינבא ואמרת, כה אמר אדוניי יהוה:  יען ביען שמות ושאוף אתכם מסביב, להיותכם מורשה לשארית הגויים, ותיעלו על-שפת לשון, ודיבת-עם. 
<A NAME="4"> </A>
<B>ד</B> לכן הרי ישראל, שמעו דבר-אדוניי יהוה:  כה-אמר אדוניי יהוה להרים ולגבעות לאפיקים ולגיאיות, ולחורבות השוממות ולערים הנעזבות, אשר היו לבז וללעג, לשארית הגויים אשר מסביב. 
<A NAME="5"> </A>
<B>ה</B> לכן, כה-אמר אדוניי יהוה, אם-לא באש קנאתי דיברתי על-שארית הגויים, ועל-אדום כולה:  אשר נתנו-את-ארצי להם למורשה בשמחת כל-לבב, בשאט נפש--למען מגרשה, לבז. 
<A NAME="6"> </A>
<B>ו</B> לכן, הינבא על-אדמת ישראל; ואמרת להרים ולגבעות לאפיקים ולגיאיות כה-אמר אדוניי יהוה, הנני בקנאתי ובחמתי דיברתי, יען כלימת גויים, נשאתם. 
<A NAME="7"> </A>
<B>ז</B> לכן, כה אמר אדוניי יהוה, אני, נשאתי את-ידי:  אם-לא הגויים אשר לכם מסביב, המה כלימתם יישאו. 
<A NAME="8"> </A>
<B>ח</B> ואתם הרי ישראל, ענפכם תיתנו, ופרייכם תשאו, לעמי ישראל:  כי קירבו, לבוא. 
<A NAME="9"> </A>
<B>ט</B> כי, הנני אליכם; ופניתי אליכם, ונעבדתם ונזרעתם. 
<A NAME="10"> </A>
<B>י</B> והרביתי עליכם אדם, כל-בית ישראל כולו; ונושבו, הערים, והחורבות, תיבנינה. 
<A NAME="11"> </A>
<B>יא</B> והרביתי עליכם אדם ובהמה, ורבו ופרו; והושבתי אתכם כקדמותיכם, והיטיבותי מראשותיכם, וידעתם, כי-אני יהוה. 
<A NAME="12"> </A>
<B>יב</B> והולכתי עליכם אדם את-עמי ישראל, וירשוך, והיית להם, לנחלה; ולא-תוסיף עוד, לשכלם.  {ס}</P>
<A NAME="13"> </A>
<P><B>יג</B> כה אמר, אדוניי יהוה, יען אומרים לכם, אוכלת אדם את; ומשכלת גוייך, היית. 
<A NAME="14"> </A>
<B>יד</B> לכן, אדם לא-תאכלי עוד, וגוייך, לא תשכלי-עוד--נאום, אדוניי יהוה. 
<A NAME="15"> </A>
<B>טו</B> ולא-אשמיע אלייך עוד כלימת הגויים, וחרפת עמים לא תשאי-עוד; וגוייך לא-תכשילי עוד, נאום אדוניי יהוה.  {פ}</P>
<A NAME="16"> </A>
<P><B>טז</B> ויהי דבר-יהוה, אליי לאמור. 
<A NAME="17"> </A>
<B>יז</B> בן-אדם, בית ישראל יושבים על-אדמתם, ויטמאו אותה, בדרכם ובעלילותם:  כטומאת, הנידה, הייתה דרכם, לפניי. 
<A NAME="18"> </A>
<B>יח</B> ואשפוך חמתי עליהם, על-הדם אשר-שפכו על-הארץ; ובגילוליהם, טימאוה. 
<A NAME="19"> </A>
<B>יט</B> ואפיץ אותם בגויים, וייזרו בארצות:  כדרכם וכעלילותם, שפטתים. 
<A NAME="20"> </A>
<B>כ</B> ויבוא, אל-הגויים אשר-באו שם, ויחללו, את-שם קודשי--באמור להם עם-יהוה אלה, ומארצו יצאו. 
<A NAME="21"> </A>
<B>כא</B> ואחמול, על-שם קודשי, אשר חיללוהו בית ישראל, בגויים אשר-באו שמה.  {פ}</P>
<A NAME="22"> </A>
<P><B>כב</B> לכן אמור לבית-ישראל, כה אמר אדוניי יהוה, לא למענכם אני עושה, בית ישראל:  כי אם-לשם-קודשי אשר חיללתם, בגויים אשר-באתם שם. 
<A NAME="23"> </A>
<B>כג</B> וקידשתי את-שמי הגדול, המחולל בגויים, אשר חיללתם, בתוכם; וידעו הגויים כי-אני יהוה, נאום אדוניי יהוה, בהיקדשי בכם, לעיניהם. 
<A NAME="24"> </A>
<B>כד</B> ולקחתי אתכם מן-הגויים, וקיבצתי אתכם מכל-הארצות; והבאתי אתכם, אל-אדמתכם. 
<A NAME="25"> </A>
<B>כה</B> וזרקתי עליכם מים טהורים, וטהרתם:  מכול טומאותיכם ומכל-גילוליכם, אטהר אתכם. 
<A NAME="26"> </A>
<B>כו</B> ונתתי לכם לב חדש, ורוח חדשה אתן בקרבכם; והסירותי את-לב האבן, מבשרכם, ונתתי לכם, לב בשר. 
<A NAME="27"> </A>
<B>כז</B> ואת-רוחי, אתן בקרבכם; ועשיתי, את אשר-בחוקיי תלכו, ומשפטיי תשמרו, ועשיתם. 
<A NAME="28"> </A>
<B>כח</B> וישבתם בארץ, אשר נתתי לאבותיכם; והייתם לי, לעם, ואנוכי, אהיה לכם לאלוהים. 
<A NAME="29"> </A>
<B>כט</B> והושעתי אתכם, מכול טומאותיכם; וקראתי אל-הדגן והרביתי אותו, ולא-אתן עליכם רעב. 
<A NAME="30"> </A>
<B>ל</B> והרביתי את-פרי העץ, ותנובת השדה:  למען, אשר לא תקחו עוד חרפת רעב--בגויים. 
<A NAME="31"> </A>
<B>לא</B> וזכרתם את-דרכיכם הרעים, ומעלליכם אשר לא-טובים; ונקוטותם, בפניכם, על עוונותיכם, ועל תועבותיכם. 
<A NAME="32"> </A>
<B>לב</B> לא למענכם אני-עושה, נאום אדוניי יהוה--ייוודע, לכם:  בושו והיכלמו מדרכיכם, בית ישראל.  {ס}</P>
<A NAME="33"> </A>
<P><B>לג</B> כה אמר, אדוניי יהוה, ביום טהרי אתכם, מכול עוונותיכם--והושבתי, את-הערים, ונבנו, החורבות. 
<A NAME="34"> </A>
<B>לד</B> והארץ הנשמה, תיעבד, תחת אשר הייתה שממה, לעיני כל-עובר. 
<A NAME="35"> </A>
<B>לה</B> ואמרו, הארץ הלזו הנשמה, הייתה, כגן-עדן; והערים החורבות והנשמות והנהרסות, בצורות ישבו. 
<A NAME="36"> </A>
<B>לו</B> וידעו הגויים, אשר יישארו סביבותיכם, כי אני יהוה בניתי הנהרסות, נטעתי הנשמה:  אני יהוה, דיברתי ועשיתי.  {ס}</P>
<A NAME="37"> </A>
<P><B>לז</B> כה אמר, אדוניי יהוה, עוד זאת אידרש לבית-ישראל, לעשות להם:  ארבה אותם כצאן, אדם. 
<A NAME="38"> </A>
<B>לח</B> כצאן קודשים, כצאן ירושלים במועדיה--כן תהיינה הערים החורבות, מלאות צאן אדם; וידעו, כי-אני יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
<A HREF="k1231.htm">לא</A>
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
לו
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1236')</SCRIPT></P>
</BODY></HTML>
