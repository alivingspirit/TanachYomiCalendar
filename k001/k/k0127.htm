<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק כז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
כז
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>

<H1>בראשית פרק כז</H1>

<A NAME="1"> </A>
<P><B>א</B> ויהי כי-זקן יצחק, ותכהינה עיניו מראות; ויקרא את-עשיו בנו הגדול, ויאמר אליו בני, ויאמר אליו, הנני. 
<A NAME="2"> </A>
<B>ב</B> ויאמר, הנה-נא זקנתי; לא ידעתי, יום מותי. 
<A NAME="3"> </A>
<B>ג</B> ועתה שא-נא כליך, תלייך וקשתך; וצא, השדה, וצודה לי, ציד. 
<A NAME="4"> </A>
<B>ד</B> ועשה-לי מטעמים כאשר אהבתי, והביאה לי--ואוכלה:  בעבור תברכך נפשי, בטרם אמות. 
<A NAME="5"> </A>
<B>ה</B> ורבקה שומעת--בדבר יצחק, אל-עשיו בנו; וילך עשיו השדה, לצוד ציד להביא. 
<A NAME="6"> </A>
<B>ו</B> ורבקה, אמרה, אל-יעקוב בנה, לאמור:  הנה שמעתי את-אביך, מדבר אל-עשיו אחיך לאמור. 
<A NAME="7"> </A>
<B>ז</B> הביאה לי ציד ועשה-לי מטעמים, ואוכלה; ואברכך לפני יהוה, לפני מותי. 
<A NAME="8"> </A>
<B>ח</B> ועתה בני, שמע בקולי--לאשר אני, מצווה אותך. 
<A NAME="9"> </A>
<B>ט</B> לך-נא, אל-הצאן, וקח-לי משם שני גדיי עיזים, טובים; ואעשה אותם מטעמים לאביך, כאשר אהב. 
<A NAME="10"> </A>
<B>י</B> והבאת לאביך, ואכל, בעבור אשר יברכך, לפני מותו. 
<A NAME="11"> </A>
<B>יא</B> ויאמר יעקוב, אל-רבקה אימו:  הן עשיו אחי איש שעיר, ואנוכי איש חלק. 
<A NAME="12"> </A>
<B>יב</B> אוליי ימושני אבי, והייתי בעיניו כמתעתע; והבאתי עליי קללה, ולא ברכה. 
<A NAME="13"> </A>
<B>יג</B> ותאמר לו אימו, עליי קללתך בני; אך שמע בקולי, ולך קח-לי. 
<A NAME="14"> </A>
<B>יד</B> וילך, וייקח, ויבא, לאימו; ותעש אימו מטעמים, כאשר אהב אביו. 
<A NAME="15"> </A>
<B>טו</B> ותיקח רבקה את-בגדי עשיו בנה הגדול, החמודות, אשר איתה, בבית; ותלבש את-יעקוב, בנה הקטן. 
<A NAME="16"> </A>
<B>טז</B> ואת, עורות גדיי העיזים, הלבישה, על-ידיו--ועל, חלקת צוואריו. 
<A NAME="17"> </A>
<B>יז</B> ותיתן את-המטעמים ואת-הלחם, אשר עשתה, ביד, יעקוב בנה. 
<A NAME="18"> </A>
<B>יח</B> ויבוא אל-אביו, ויאמר אבי; ויאמר הנני, מי אתה בני. 
<A NAME="19"> </A>
<B>יט</B> ויאמר יעקוב אל-אביו, אנוכי עשיו בכורך--עשיתי, כאשר דיברת אליי; קום-נא שבה, ואוכלה מצידי--בעבור, תברכני נפשך. 
<A NAME="20"> </A>
<B>כ</B> ויאמר יצחק אל-בנו, מה-זה מיהרת למצוא בני; ויאמר, כי הקרה יהוה אלוהיך לפניי. 
<A NAME="21"> </A>
<B>כא</B> ויאמר יצחק אל-יעקוב, גשה-נא ואמושך בני:  האתה זה בני עשיו, אם-לא. 
<A NAME="22"> </A>
<B>כב</B> וייגש יעקוב אל-יצחק אביו, וימושהו; ויאמר, הקול קול יעקוב, והידיים, ידי עשיו. 
<A NAME="23"> </A>
<B>כג</B> ולא הכירו--כי-היו ידיו כידי עשיו אחיו, שעירות; ויברכהו. 
<A NAME="24"> </A>
<B>כד</B> ויאמר, אתה זה בני עשיו; ויאמר, אני. 
<A NAME="25"> </A>
<B>כה</B> ויאמר, הגישה לי ואוכלה מציד בני--למען תברכך, נפשי; ויגש-לו, ויאכל, ויבא לו יין, וישת. 
<A NAME="26"> </A>
<B>כו</B> ויאמר אליו, יצחק אביו:  גשה-נא ושקה-לי, בני. 
<A NAME="27"> </A>
<B>כז</B> וייגש, ויישק-לו, וירח את-ריח בגדיו, ויברכהו; ויאמר, ראה ריח בני, כריח שדה, אשר בירכו יהוה. 
<A NAME="28"> </A>
<B>כח</B> וייתן-לך, האלוהים, מטל השמיים, ומשמני הארץ--ורוב דגן, ותירוש. 
<A NAME="29"> </A>
<B>כט</B> יעבדוך עמים, וישתחוו לך לאומים--הוה גביר לאחיך, וישתחוו לך בני אימך; אורריך ארור, ומברכיך ברוך. 
<A NAME="30"> </A>
<B>ל</B> ויהי, כאשר כילה יצחק לברך את-יעקוב, ויהי אך יצוא יצא יעקוב, מאת פני יצחק אביו; ועשיו אחיו, בא מצידו. 
<A NAME="31"> </A>
<B>לא</B> ויעש גם-הוא מטעמים, ויבא לאביו; ויאמר לאביו, יקום אבי ויאכל מציד בנו--בעבור, תברכני נפשך. 
<A NAME="32"> </A>
<B>לב</B> ויאמר לו יצחק אביו, מי-אתה; ויאמר, אני בנך בכורך עשיו. 
<A NAME="33"> </A>
<B>לג</B> ויחרד יצחק חרדה, גדולה עד-מאוד, ויאמר מי-איפוא הוא הצד-ציד ויבא לי ואוכל מכול בטרם תבוא, ואברכהו; גם-ברוך, יהיה. 
<A NAME="34"> </A>
<B>לד</B> כשמוע עשיו, את-דברי אביו, ויצעק צעקה, גדולה ומרה עד-מאוד; ויאמר לאביו, ברכני גם-אני אבי. 
<A NAME="35"> </A>
<B>לה</B> ויאמר, בא אחיך במרמה; וייקח, ברכתך. 
<A NAME="36"> </A>
<B>לו</B> ויאמר הכי קרא שמו יעקוב, ויעקבני זה פעמיים--את-בכורתי לקח, והנה עתה לקח ברכתי; ויאמר, הלוא-אצלת לי ברכה. 
<A NAME="37"> </A>
<B>לז</B> ויען יצחק ויאמר לעשיו, הן גביר שמתיו לך ואת-כל-אחיו נתתי לו לעבדים, ודגן ותירוש, סמכתיו; ולך איפוא, מה אעשה בני. 
<A NAME="38"> </A>
<B>לח</B> ויאמר עשיו אל-אביו, הברכה אחת היא-לך אבי--ברכני גם-אני, אבי; ויישא עשיו קולו, ויבך. 
<A NAME="39"> </A>
<B>לט</B> ויען יצחק אביו, ויאמר אליו:  הנה משמני הארץ, יהיה מושבך, ומטל השמיים, מעל. 
<A NAME="40"> </A>
<B>מ</B> ועל-חרבך תחיה, ואת-אחיך תעבוד; והיה כאשר תריד, ופרקת עולו מעל צווארך. 
<A NAME="41"> </A>
<B>מא</B> וישטום עשיו, את-יעקוב, על-הברכה, אשר בירכו אביו; ויאמר עשיו בליבו, יקרבו ימי אבל אבי, ואהרגה, את-יעקוב אחי. 
<A NAME="42"> </A>
<B>מב</B> ויוגד לרבקה, את-דברי עשיו בנה הגדול; ותשלח ותקרא ליעקוב, בנה הקטן, ותאמר אליו, הנה עשיו אחיך מתנחם לך להורגך. 
<A NAME="43"> </A>
<B>מג</B> ועתה בני, שמע בקולי; וקום ברח-לך אל-לבן אחי, חרנה. 
<A NAME="44"> </A>
<B>מד</B> וישבת עימו, ימים אחדים--עד אשר-תשוב, חמת אחיך. 
<A NAME="45"> </A>
<B>מה</B> עד-שוב אף-אחיך ממך, ושכח את אשר-עשית לו, ושלחתי, ולקחתיך משם; למה אשכל גם-שניכם, יום אחד. 
<A NAME="46"> </A>
<B>מו</B> ותאמר רבקה, אל-יצחק, <SMALL>ק</SMALL>צתי בחיי, מפני בנות חת; אם-לוקח יעקוב אישה מבנות-חת כאלה, מבנות הארץ--למה לי, חיים.</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
כז
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0127')</SCRIPT></P>
</BODY></HTML>
