<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עמוס פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
ב
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>

<H1>עמוס פרק ב</H1>

<A NAME="1"> </A>
<P><B>א</B> כה, אמר יהוה, על-שלושה פשעי מואב, ועל-ארבעה לא אשיבנו:  על-שורפו עצמות מלך-אדום, לשיד. 
<A NAME="2"> </A>
<B>ב</B> ושילחתי-אש במואב, ואכלה ארמנות הקרייות; ומת בשאון מואב, בתרועה בקול שופר. 
<A NAME="3"> </A>
<B>ג</B> והכרתי שופט, מקרבה; וכל-שריה אהרוג עימו, אמר יהוה.  {פ}</P>
<A NAME="4"> </A>
<P><B>ד</B> כה, אמר יהוה, על-שלושה פשעי יהודה, ועל-ארבעה לא אשיבנו:  על-מואסם את-תורת יהוה, וחוקיו לא שמרו, ויתעום כזביהם, אשר-הלכו אבותם אחריהם. 
<A NAME="5"> </A>
<B>ה</B> ושילחתי אש, ביהודה; ואכלה, ארמנות ירושלים.  {פ}</P>
<A NAME="6"> </A>
<P><B>ו</B> כה, אמר יהוה, על-שלושה פשעי ישראל, ועל-ארבעה לא אשיבנו:  על-מכרם בכסף צדיק, ואביון בעבור נעליים. 
<A NAME="7"> </A>
<B>ז</B> השואפים על-עפר-ארץ בראש דלים, ודרך ענווים יטו; ואיש ואביו, ילכו אל-הנערה, למען חלל, את-שם קודשי. 
<A NAME="8"> </A>
<B>ח</B> ועל-בגדים חבולים יטו, אצל כל-מזבח; ויין ענושים ישתו, בית אלוהיהם. 
<A NAME="9"> </A>
<B>ט</B> ואנוכי השמדתי את-האמורי, מפניהם, אשר כגובה ארזים גובהו, וחסון הוא כאלונים; ואשמיד פרייו ממעל, ושורשיו מתחת. 
<A NAME="10"> </A>
<B>י</B> ואנוכי העליתי אתכם, מארץ מצריים; ואולך אתכם במדבר ארבעים שנה, לרשת את-ארץ האמורי. 
<A NAME="11"> </A>
<B>יא</B> ואקים מבניכם לנביאים, ומבחוריכם לנזירים; האף אין-זאת בני ישראל, נאום-יהוה. 
<A NAME="12"> </A>
<B>יב</B> ותשקו את-הנזירים, יין; ועל-הנביאים ציוויתם לאמור, לא תינבאו. 
<A NAME="13"> </A>
<B>יג</B> הנה אנוכי מעיק, תחתיכם, כאשר תעיק העגלה, המלאה לה עמיר. 
<A NAME="14"> </A>
<B>יד</B> ואבד מנוס מקל, וחזק לא-יאמץ כוחו; וגיבור, לא-ימלט נפשו. 
<A NAME="15"> </A>
<B>טו</B> ותופש הקשת לא יעמוד, וקל ברגליו לא ימלט; ורוכב הסוס, לא ימלט נפשו. 
<A NAME="16"> </A>
<B>טז</B> ואמיץ ליבו, בגיבורים--ערום ינוס ביום-ההוא, נאום-יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
ב
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1502')</SCRIPT></P>
</BODY></HTML>
