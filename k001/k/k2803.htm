<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - משלי פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
ג
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>

<H1>משלי פרק ג</H1>

<A NAME="1"> </A>
<P><B>א</B>  בני, תורתי אל-תשכח;    ומצוותיי, ייצור ליבך.<BR>
<A NAME="2"> </A>
<B>ב</B>  כי אורך ימים, ושנות חיים--    ושלום, יוסיפו לך.<BR>
<A NAME="3"> </A>
<B>ג</B>  חסד ואמת,    אל-יעזבוך:<BR>קושרם על-גרגרותיך;    כותבם, על-לוח ליבך.<BR>
<A NAME="4"> </A>
<B>ד</B>  ומצא-חן ושכל-טוב--    בעיני אלוהים ואדם.<BR>
<A NAME="5"> </A>
<B>ה</B>  בטח אל-יהוה, בכל-ליבך;    ואל-בינתך, אל-תישען.<BR>
<A NAME="6"> </A>
<B>ו</B>  בכל-דרכיך דעהו;    והוא, יישר אורחותיך.<BR>
<A NAME="7"> </A>
<B>ז</B>  אל-תהי חכם בעיניך;    ירא את-יהוה, וסור מרע.<BR>
<A NAME="8"> </A>
<B>ח</B>  רפאות, תהי לשורך;    ושיקוי, לעצמותיך.<BR>
<A NAME="9"> </A>
<B>ט</B>  כבד את-יהוה, מהונך;    ומראשית, כל-תבואתך.<BR>
<A NAME="10"> </A>
<B>י</B>  ויימלאו אסמיך שבע;    ותירוש, יקביך יפרוצו.<BR>
<A NAME="11"> </A>
<B>יא</B>  מוסר יהוה, בני אל-תמאס;    ואל-תקוץ, בתוכחתו.<BR>
<A NAME="12"> </A>
<B>יב</B>  כי את אשר יאהב יהוה    יוכיח;<BR>וכאב,    את-בן ירצה.<BR>
<A NAME="13"> </A>
<B>יג</B>  אשרי אדם, מצא חכמה;    ואדם, יפיק תבונה.<BR>
<A NAME="14"> </A>
<B>יד</B>  כי טוב סחרה, מסחר-כסף;    ומחרוץ, תבואתה.<BR>
<A NAME="15"> </A>
<B>טו</B>  יקרה היא, מפנינים;    וכל-חפציך, לא ישוו-בה.<BR>
<A NAME="16"> </A>
<B>טז</B>  אורך ימים, בימינה;    בשמאלה, עושר וכבוד.<BR>
<A NAME="17"> </A>
<B>יז</B>  דרכיה דרכי-נועם;    וכל-נתיבותיה שלום.<BR>
<A NAME="18"> </A>
<B>יח</B>  עץ-חיים היא, למחזיקים בה;    ותומכיה מאושר.</P>
<A NAME="19"> </A>
<P><B>יט</B>  יהוה--בחכמה יסד-ארץ;    כונן שמיים, בתבונה.<BR>
<A NAME="20"> </A>
<B>כ</B>  בדעתו, תהומות נבקעו;    ושחקים, ירעפו-טל.<BR>
<A NAME="21"> </A>
<B>כא</B>  בני, אל-ילוזו מעיניך;    נצור תושייה, ומזימה.<BR>
<A NAME="22"> </A>
<B>כב</B>  ויהיו חיים לנפשך;    וחן, לגרגרותיך.<BR>
<A NAME="23"> </A>
<B>כג</B>  אז תלך לבטח דרכך;    ורגלך, לא תיגוף.<BR>
<A NAME="24"> </A>
<B>כד</B>  אם-תשכב לא-תפחד;    ושכבת, וערבה שנתך.<BR>
<A NAME="25"> </A>
<B>כה</B>  אל-תירא, מפחד פתאום;    ומשואת רשעים, כי תבוא.<BR>
<A NAME="26"> </A>
<B>כו</B>  כי-יהוה, יהיה בכסלך;    ושמר רגלך מלכד.<BR>
<A NAME="27"> </A>
<B>כז</B>  אל-תמנע-טוב מבעליו--    בהיות לאל ידך לעשות.<BR>
<A NAME="28"> </A>
<B>כח</B>  אל-תאמר לריעך, לך ושוב--ומחר אתן;    ויש איתך.<BR>
<A NAME="29"> </A>
<B>כט</B>  אל-תחרוש על-ריעך רעה;    והוא-יושב לבטח איתך.<BR>
<A NAME="30"> </A>
<B>ל</B>  אל-תריב עם-אדם חינם--    אם-לא גמלך רעה.<BR>
<A NAME="31"> </A>
<B>לא</B>  אל-תקנא, באיש חמס;    ואל-תבחר, בכל-דרכיו.<BR>
<A NAME="32"> </A>
<B>לב</B>  כי תועבת יהוה נלוז;    ואת-ישרים סודו.<BR>
<A NAME="33"> </A>
<B>לג</B>  מארת יהוה, בבית רשע;    ונווה צדיקים יברך.<BR>
<A NAME="34"> </A>
<B>לד</B>  אם-ללצים הוא-יליץ;    ולענווים, ייתן-חן.<BR>
<A NAME="35"> </A>
<B>לה</B>  כבוד, חכמים ינחלו;    וכסילים, מרים קלון.</P>

<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
ג
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2803')</SCRIPT></P>
</BODY></HTML>
