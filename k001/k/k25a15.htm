<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברי הימים א פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
טו
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>

<H1>דברי הימים א פרק טו</H1>

<A NAME="1"> </A>
<P><B>א</B> ויעש-לו בתים, בעיר דויד; ויכן מקום לארון האלוהים, ויט-לו אוהל. 
<A NAME="2"> </A>
<B>ב</B> אז, אמר דויד, לא לשאת את-ארון האלוהים, כי אם-הלויים:  כי-בם בחר יהוה, לשאת את-ארון יהוה ולשרתו--עד-עולם.  {פ}</P>
<A NAME="3"> </A>
<P><B>ג</B> ויקהל דויד את-כל-ישראל, אל-ירושלים, להעלות את-ארון יהוה, אל-מקומו אשר-הכין לו. 
<A NAME="4"> </A>
<B>ד</B> ויאסוף דויד את-בני אהרון, ואת-הלויים.  {ס} 
<A NAME="5"> </A>
<B>ה</B> לבני, קהת--אוריאל השר, ואחיו מאה ועשרים.  {ס} 
<A NAME="6"> </A>
<B>ו</B> לבני, מררי--עשיה השר, ואחיו מאתיים ועשרים.  {ס} 
<A NAME="7"> </A>
<B>ז</B> לבני, גרשום--יואל השר, ואחיו מאה ושלושים.  {ס} 
<A NAME="8"> </A>
<B>ח</B> לבני, אליצפן--שמעיה השר, ואחיו מאתיים.  {ס} 
<A NAME="9"> </A>
<B>ט</B> לבני, חברון--אליאל השר, ואחיו שמונים.  {ס} 
<A NAME="10"> </A>
<B>י</B> לבני, עוזיאל:  עמינדב השר--ואחיו, מאה ושנים עשר.  {פ}</P>
<A NAME="11"> </A>
<P><B>יא</B> ויקרא דויד, לצדוק ולאביתר הכוהנים; וללויים, לאוריאל עשיה ויואל שמעיה, ואליאל, ועמינדב.  {ס} 
<A NAME="12"> </A>
<B>יב</B> ויאמר להם, אתם ראשי האבות ללויים; התקדשו, אתם ואחיכם, והעליתם את ארון יהוה אלוהי ישראל, אל-הכינותי לו. 
<A NAME="13"> </A>
<B>יג</B> כי למבראשונה, לא אתם--פרץ יהוה אלוהינו בנו, כי-לא דרשנוהו כמשפט. 
<A NAME="14"> </A>
<B>יד</B> ויתקדשו, הכוהנים והלויים, להעלות, את-ארון יהוה אלוהי ישראל. 
<A NAME="15"> </A>
<B>טו</B> וישאו בני-הלויים, את ארון האלוהים, כאשר ציווה משה, כדבר יהוה--בכתפם במוטות, עליהם.  {פ}</P>
<A NAME="16"> </A>
<P><B>טז</B> ויאמר דויד, לשרי הלויים, להעמיד את-אחיהם המשוררים, בכלי-שיר נבלים וכינורות ומצלתיים--משמיעים להרים-בקול, לשמחה.  {פ}</P>
<A NAME="17"> </A>
<P><B>יז</B> ויעמידו הלויים, את הימן בן-יואל, ומן-אחיו, אסף בן-ברכיהו;  {ס}  ומן-בני מררי אחיהם, איתן בן-קושיהו. 
<A NAME="18"> </A>
<B>יח</B> ועימהם, אחיהם המשנים:  זכריהו בן ויעזיאל ושמירמות ויחיאל ועוני אליאב ובניהו ומעשיהו ומתיתיהו ואליפלהו ומקניהו ועובד אדום, ויעיאל--השוערים. 
<A NAME="19"> </A>
<B>יט</B> והמשוררים, הימן אסף ואיתן--במצלתיים נחושת, להשמיע. 
<A NAME="20"> </A>
<B>כ</B> וזכריה ועזיאל ושמירמות ויחיאל, ועוני ואליאב, ומעשיהו, ובניהו--בנבלים, על-עלמות. 
<A NAME="21"> </A>
<B>כא</B> ומתיתיהו ואליפלהו, ומקניהו ועובד אדום, ויעיאל, ועזזיהו--בכינורות על-השמינית, לנצח. 
<A NAME="22"> </A>
<B>כב</B> וכנניהו שר-הלויים, במשא--יסור, במשא, כי מבין, הוא. 
<A NAME="23"> </A>
<B>כג</B> וברכיה, ואלקנה, שוערים, לארון. 
<A NAME="24"> </A>
<B>כד</B> ושבניהו ויושפט ונתנאל ועמשיי וזכריהו ובניהו ואליעזר, הכוהנים, מחצרים בחצוצרות, לפני ארון האלוהים; ועובד אדום ויחייה, שוערים לארון. 
<A NAME="25"> </A>
<B>כה</B> ויהי דויד וזקני ישראל, ושרי האלפים:  ההולכים, להעלות את-ארון ברית-יהוה מן-בית עובד-אדום--בשמחה.  {פ}</P>
<A NAME="26"> </A>
<P><B>כו</B> ויהי, בעזור האלוהים, את-הלויים, נושאי ארון ברית-יהוה; ויזבחו שבעה-פרים, ושבעה אילים. 
<A NAME="27"> </A>
<B>כז</B> ודויד מכורבל במעיל בוץ, וכל-הלויים הנושאים את-הארון, והמשוררים, וכנניה השר המשא המשוררים; ועל-דויד, איפוד בד. 
<A NAME="28"> </A>
<B>כח</B> וכל-ישראל, מעלים את-ארון ברית-יהוה, בתרועה ובקול שופר, ובחצוצרות ובמצלתיים; משמיעים, בנבלים וכינורות. 
<A NAME="29"> </A>
<B>כט</B> ויהי, ארון ברית יהוה, בא, עד-עיר דויד; ומיכל בת-שאול נשקפה בעד החלון, ותרא את-המלך דויד מרקד ומשחק, ותיבז לו, בליבה.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
טו
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k25a15')</SCRIPT></P>
</BODY></HTML>
