<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
ז
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק ז</H1>

<A NAME="1"> </A>
<P><B>א</B> ויהי ביום כלות משה להקים את-המשכן, וימשח אותו ויקדש אותו ואת-כל-כליו, ואת-המזבח, ואת-כל-כליו; וימשחם, ויקדש אותם. 
<A NAME="2"> </A>
<B>ב</B> ויקריבו נשיאי ישראל, ראשי בית אבותם:  הם נשיאי המטות, הם העומדים על-הפקודים. 
<A NAME="3"> </A>
<B>ג</B> ויביאו את-קרבנם לפני יהוה, שש-עגלות צב ושני עשר בקר--עגלה על-שני הנשיאים, ושור לאחד; ויקריבו אותם, לפני המשכן. 
<A NAME="4"> </A>
<B>ד</B> ויאמר יהוה, אל-משה לאמור. 
<A NAME="5"> </A>
<B>ה</B> קח, מאיתם, והיו, לעבוד את-עבודת אוהל מועד; ונתת אותם אל-הלויים, איש כפי עבודתו. 
<A NAME="6"> </A>
<B>ו</B> וייקח משה, את-העגלות ואת-הבקר; וייתן אותם, אל-הלויים. 
<A NAME="7"> </A>
<B>ז</B> את שתי העגלות, ואת ארבעת הבקר--נתן, לבני גרשון:  כפי, עבודתם. 
<A NAME="8"> </A>
<B>ח</B> ואת ארבע העגלות, ואת שמונת הבקר--נתן, לבני מררי:  כפי, עבודתם, ביד איתמר, בן-אהרון הכוהן. 
<A NAME="9"> </A>
<B>ט</B> ולבני קהת, לא נתן:  כי-עבודת הקודש עליהם, בכתף יישאו. 
<A NAME="10"> </A>
<B>י</B> ויקריבו הנשיאים, את חנוכת המזבח, ביום, הימשח אותו; ויקריבו הנשיאים את-קרבנם, לפני המזבח. 
<A NAME="11"> </A>
<B>יא</B> ויאמר יהוה, אל-משה:  נשיא אחד ליום, נשיא אחד ליום, יקריבו את-קרבנם, לחנוכת המזבח.  {ס}</P>
<A NAME="12"> </A>
<P><B>יב</B> ויהי, המקריב ביום הראשון--את-קרבנו:  נחשון בן-עמינדב, למטה יהודה. 
<A NAME="13"> </A>
<B>יג</B> וקרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="14"> </A>
<B>יד</B> כף אחת עשרה זהב, מלאה קטורת. 
<A NAME="15"> </A>
<B>טו</B> פר אחד בן-בקר, איל אחד כבש-אחד בן-שנתו--לעולה. 
<A NAME="16"> </A>
<B>טז</B> שעיר-עיזים אחד, לחטאת. 
<A NAME="17"> </A>
<B>יז</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן נחשון, בן-עמינדב.  {פ}</P>
<A NAME="18"> </A>
<P><B>יח</B> ביום, השני, הקריב, נתנאל בן-צוער--נשיא, יששכר. 
<A NAME="19"> </A>
<B>יט</B> הקריב את-קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="20"> </A>
<B>כ</B> כף אחת עשרה זהב, מלאה קטורת. 
<A NAME="21"> </A>
<B>כא</B> פר אחד בן-בקר, איל אחד כבש-אחד בן-שנתו--לעולה. 
<A NAME="22"> </A>
<B>כב</B> שעיר-עיזים אחד, לחטאת. 
<A NAME="23"> </A>
<B>כג</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן נתנאל, בן-צוער.  {פ}</P>
<A NAME="24"> </A>
<P><B>כד</B> ביום, השלישי, נשיא, לבני זבולון--אליאב, בן-חילון. 
<A NAME="25"> </A>
<B>כה</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="26"> </A>
<B>כו</B> כף אחת עשרה זהב, מלאה קטורת. 
<A NAME="27"> </A>
<B>כז</B> פר אחד בן-בקר, איל אחד כבש-אחד בן-שנתו--לעולה. 
<A NAME="28"> </A>
<B>כח</B> שעיר-עיזים אחד, לחטאת. 
<A NAME="29"> </A>
<B>כט</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אליאב, בן-חילון.  {פ}</P>
<A NAME="30"> </A>
<P><B>ל</B> ביום, הרביעי, נשיא, לבני ראובן--אליצור, בן-שדיאור. 
<A NAME="31"> </A>
<B>לא</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="32"> </A>
<B>לב</B> כף אחת עשרה זהב, מלאה קטורת. 
<A NAME="33"> </A>
<B>לג</B> פר אחד בן-בקר, איל אחד כבש-אחד בן-שנתו--לעולה. 
<A NAME="34"> </A>
<B>לד</B> שעיר-עיזים אחד, לחטאת. 
<A NAME="35"> </A>
<B>לה</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אליצור, בן-שדיאור.  {פ}</P>
<A NAME="36"> </A>
<P><B>לו</B> ביום, החמישי, נשיא, לבני שמעון--שלומיאל, בן-צורישדיי. 
<A NAME="37"> </A>
<B>לז</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="38"> </A>
<B>לח</B> כף אחת עשרה זהב, מלאה קטורת. 
<A NAME="39"> </A>
<B>לט</B> פר אחד בן-בקר, איל אחד כבש-אחד בן-שנתו--לעולה. 
<A NAME="40"> </A>
<B>מ</B> שעיר-עיזים אחד, לחטאת. 
<A NAME="41"> </A>
<B>מא</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן שלומיאל, בן-צורישדיי.  {פ}</P>
<A NAME="42"> </A>
<P><B>מב</B> ביום, השישי, נשיא, לבני גד--אליסף, בן-דעואל. 
<A NAME="43"> </A>
<B>מג</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="44"> </A>
<B>מד</B> כף אחת עשרה זהב, מלאה קטורת. 
<A NAME="45"> </A>
<B>מה</B> פר אחד בן-בקר, איל אחד כבש-אחד בן-שנתו--לעולה. 
<A NAME="46"> </A>
<B>מו</B> שעיר-עיזים אחד, לחטאת. 
<A NAME="47"> </A>
<B>מז</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אליסף, בן-דעואל.  {פ}</P>
<A NAME="48"> </A>
<P><B>מח</B> ביום, השביעי, נשיא, לבני אפריים--אלישמע, בן-עמיהוד. 
<A NAME="49"> </A>
<B>מט</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="50"> </A>
<B>נ</B> כף אחת עשרה זהב, מלאה קטורת. 
<A NAME="51"> </A>
<B>נא</B> פר אחד בן-בקר, איל אחד כבש-אחד בן-שנתו--לעולה. 
<A NAME="52"> </A>
<B>נב</B> שעיר-עיזים אחד, לחטאת. 
<A NAME="53"> </A>
<B>נג</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אלישמע, בן-עמיהוד.  {פ}</P>
<A NAME="54"> </A>
<P><B>נד</B> ביום, השמיני, נשיא, לבני מנשה--גמליאל, בן-פדהצור. 
<A NAME="55"> </A>
<B>נה</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="56"> </A>
<B>נו</B> כף אחת עשרה זהב, מלאה קטורת. 
<A NAME="57"> </A>
<B>נז</B> פר אחד בן-בקר, איל אחד כבש-אחד בן-שנתו--לעולה. 
<A NAME="58"> </A>
<B>נח</B> שעיר-עיזים אחד, לחטאת. 
<A NAME="59"> </A>
<B>נט</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן גמליאל, בן-פדהצור.  {פ}</P>
<A NAME="60"> </A>
<P><B>ס</B> ביום, התשיעי, נשיא, לבני בנימין--אבידן, בן-גדעוני. 
<A NAME="61"> </A>
<B>סא</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="62"> </A>
<B>סב</B> כף אחת עשרה זהב, מלאה קטורת. 
<A NAME="63"> </A>
<B>סג</B> פר אחד בן-בקר, איל אחד כבש-אחד בן-שנתו--לעולה. 
<A NAME="64"> </A>
<B>סד</B> שעיר-עיזים אחד, לחטאת. 
<A NAME="65"> </A>
<B>סה</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אבידן, בן-גדעוני.  {פ}</P>
<A NAME="66"> </A>
<P><B>סו</B> ביום, העשירי, נשיא, לבני דן--אחיעזר, בן-עמישדיי. 
<A NAME="67"> </A>
<B>סז</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="68"> </A>
<B>סח</B> כף אחת עשרה זהב, מלאה קטורת. 
<A NAME="69"> </A>
<B>סט</B> פר אחד בן-בקר, איל אחד כבש-אחד בן-שנתו--לעולה. 
<A NAME="70"> </A>
<B>ע</B> שעיר-עיזים אחד, לחטאת. 
<A NAME="71"> </A>
<B>עא</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אחיעזר, בן-עמישדיי.  {פ}</P>
<A NAME="72"> </A>
<P><B>עב</B> ביום עשתי עשר יום, נשיא לבני אשר--פגעיאל, בן-עוכרן. 
<A NAME="73"> </A>
<B>עג</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="74"> </A>
<B>עד</B> כף אחת עשרה זהב, מלאה קטורת. 
<A NAME="75"> </A>
<B>עה</B> פר אחד בן-בקר, איל אחד כבש-אחד בן-שנתו--לעולה. 
<A NAME="76"> </A>
<B>עו</B> שעיר-עיזים אחד, לחטאת. 
<A NAME="77"> </A>
<B>עז</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן פגעיאל, בן-עוכרן.  {פ}</P>
<A NAME="78"> </A>
<P><B>עח</B> ביום שנים עשר יום, נשיא לבני נפתלי--אחירע, בן-עינן. 
<A NAME="79"> </A>
<B>עט</B> קרבנו קערת-כסף אחת, שלושים ומאה משקלה, מזרק אחד כסף, שבעים שקל בשקל הקודש; שניהם מלאים, סולת בלולה בשמן--למנחה. 
<A NAME="80"> </A>
<B>פ</B> כף אחת עשרה זהב, מלאה קטורת. 
<A NAME="81"> </A>
<B>פא</B> פר אחד בן-בקר, איל אחד כבש-אחד בן-שנתו--לעולה. 
<A NAME="82"> </A>
<B>פב</B> שעיר-עיזים אחד, לחטאת. 
<A NAME="83"> </A>
<B>פג</B> ולזבח השלמים, בקר שניים, אילים חמישה עתודים חמישה, כבשים בני-שנה חמישה:  זה קרבן אחירע, בן-עינן.  {פ}</P>
<A NAME="84"> </A>
<P><B>פד</B> זאת חנוכת המזבח, ביום הימשח אותו, מאת, נשיאי ישראל:  קערות כסף שתים עשרה, מזרקי-כסף שנים עשר, כפות זהב, שתים עשרה. 
<A NAME="85"> </A>
<B>פה</B> שלושים ומאה, הקערה האחת כסף, ושבעים, המזרק האחד; כול כסף הכלים, אלפיים וארבע-מאות בשקל הקודש. 
<A NAME="86"> </A>
<B>פו</B> כפות זהב שתים-עשרה מלאות קטורת, עשרה עשרה הכף בשקל הקודש; כל-זהב הכפות, עשרים ומאה. 
<A NAME="87"> </A>
<B>פז</B> כל-הבקר לעולה שנים עשר פרים, אילים שנים-עשר כבשים בני-שנה שנים עשר--ומנחתם; ושעירי עיזים שנים עשר, לחטאת. 
<A NAME="88"> </A>
<B>פח</B> וכול בקר זבח השלמים, עשרים וארבעה פרים, אילים שישים עתודים שישים, כבשים בני-שנה שישים:  זאת חנוכת המזבח, אחרי הימשח אותו. 
<A NAME="89"> </A>
<B>פט</B> ובבוא משה אל-אוהל מועד, לדבר איתו, וישמע את-הקול מידבר אליו מעל הכפורת אשר על-ארון העדות, מבין שני הכרובים; וידבר, אליו.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
ז
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0407')</SCRIPT></P>
</BODY></HTML>
