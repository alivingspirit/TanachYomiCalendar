<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
יד
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק יד</H1>

<A NAME="1"> </A>
<P><B>א</B> ותישא, כל-העדה, וייתנו, את-קולם; ויבכו העם, בלילה ההוא. 
<A NAME="2"> </A>
<B>ב</B> ויילונו על-משה ועל-אהרון, כול בני ישראל; ויאמרו אליהם כל-העדה, לו-מתנו בארץ מצריים, או במדבר הזה, לו-מתנו. 
<A NAME="3"> </A>
<B>ג</B> ולמה יהוה מביא אותנו אל-הארץ הזאת, לנפול בחרב--נשינו וטפנו, יהיו לבז; הלוא טוב לנו, שוב מצריימה. 
<A NAME="4"> </A>
<B>ד</B> ויאמרו, איש אל-אחיו:  ניתנה ראש, ונשובה מצריימה. 
<A NAME="5"> </A>
<B>ה</B> וייפול משה ואהרון, על-פניהם, לפני, כל-קהל עדת בני ישראל. 
<A NAME="6"> </A>
<B>ו</B> ויהושוע בן-נון, וכלב בן-יפונה, מן-התרים, את-הארץ--קרעו, בגדיהם. 
<A NAME="7"> </A>
<B>ז</B> ויאמרו, אל-כל-עדת בני-ישראל לאמור:  הארץ, אשר עברנו בה לתור אותה--טובה הארץ, מאוד מאוד. 
<A NAME="8"> </A>
<B>ח</B> אם-חפץ בנו, יהוה--והביא אותנו אל-הארץ הזאת, ונתנה לנו:  ארץ, אשר-היא זבת חלב ודבש. 
<A NAME="9"> </A>
<B>ט</B> אך ביהוה, אל-תמרודו, ואתם אל-תיראו את-עם הארץ, כי לחמנו הם; סר צילם מעליהם ויהוה איתנו, אל-תיראום. 
<A NAME="10"> </A>
<B>י</B> ויאמרו, כל-העדה, לרגום אותם, באבנים; וכבוד יהוה, נראה באוהל מועד, אל-כל-בני, ישראל.  {פ}</P>
<A NAME="11"> </A>
<P><B>יא</B> ויאמר יהוה אל-משה, עד-אנה ינאצוני העם הזה; ועד-אנה, לא-יאמינו בי, בכול האותות, אשר עשיתי בקרבו. 
<A NAME="12"> </A>
<B>יב</B> אכנו בדבר, ואורישנו; ואעשה, אותך, לגוי-גדול ועצום, ממנו. 
<A NAME="13"> </A>
<B>יג</B> ויאמר משה, אל-יהוה:  ושמעו מצריים, כי-העלית בכוחך את-העם הזה מקרבו. 
<A NAME="14"> </A>
<B>יד</B> ואמרו, אל-יושב הארץ הזאת, שמעו כי-אתה יהוה, בקרב העם הזה:  אשר-עין בעין נראה אתה יהוה, ועננך עומד עליהם, ובעמוד ענן אתה הולך לפניהם יומם, ובעמוד אש לילה. 
<A NAME="15"> </A>
<B>טו</B> והמתה את-העם הזה, כאיש אחד; ואמרו, הגויים, אשר-שמעו את-שמעך, לאמור. 
<A NAME="16"> </A>
<B>טז</B> מבלתי יכולת יהוה, להביא את-העם הזה, אל-הארץ, אשר-נשבע להם; וישחטם, במדבר. 
<A NAME="17"> </A>
<B>יז</B> ועתה, <BIG>י</BIG>גדל-נא כוח אדוניי, כאשר דיברת, לאמור. 
<A NAME="18"> </A>
<B>יח</B> יהוה, ארך אפיים ורב-חסד, נושא עוון, ופשע; ונקה, לא ינקה--פוקד עוון אבות על-בנים, על-שילשים ועל-ריבעים. 
<A NAME="19"> </A>
<B>יט</B> סלח-נא, לעוון העם הזה--כגודל חסדך; וכאשר נשאת לעם הזה, ממצריים ועד-הנה. 
<A NAME="20"> </A>
<B>כ</B> ויאמר יהוה, סלחתי כדברך. 
<A NAME="21"> </A>
<B>כא</B> ואולם, חי-אני:  ויימלא כבוד-יהוה, את-כל-הארץ. 
<A NAME="22"> </A>
<B>כב</B> כי כל-האנשים, הרואים את-כבודי ואת-אותותיי, אשר-עשיתי במצריים, ובמדבר; וינסו אותי, זה עשר פעמים, ולא שמעו, בקולי. 
<A NAME="23"> </A>
<B>כג</B> אם-יראו, את-הארץ, אשר נשבעתי, לאבותם; וכל-מנאציי, לא יראוה. 
<A NAME="24"> </A>
<B>כד</B> ועבדי כלב, עקב הייתה רוח אחרת עימו, וימלא, אחריי--והביאותיו, אל-הארץ אשר-בא שמה, וזרעו, יורישנה. 
<A NAME="25"> </A>
<B>כה</B> והעמלקי והכנעני, יושב בעמק; מחר, פנו וסעו לכם המדבר--דרך ים-סוף.  {פ}</P>
<A NAME="26"> </A>
<P><B>כו</B> וידבר יהוה, אל-משה ואל-אהרון לאמור. 
<A NAME="27"> </A>
<B>כז</B> עד-מתיי, לעדה הרעה הזאת, אשר המה מלינים, עליי; את-תלונות בני ישראל, אשר המה מלינים עליי--שמעתי. 
<A NAME="28"> </A>
<B>כח</B> אמור אליהם, חי-אני נאום-יהוה, אם-לא, כאשר דיברתם באוזניי:  כן, אעשה לכם. 
<A NAME="29"> </A>
<B>כט</B> במדבר הזה ייפלו פגריכם וכל-פקודיכם, לכל-מספרכם, מבן עשרים שנה, ומעלה:  אשר הלינותם, עליי. 
<A NAME="30"> </A>
<B>ל</B> אם-אתם, תבואו אל-הארץ, אשר נשאתי את-ידי, לשכן אתכם בה--כי אם-כלב בן-יפונה, ויהושוע בן-נון. 
<A NAME="31"> </A>
<B>לא</B> וטפכם--אשר אמרתם, לבז יהיה:  והביאתי אותם--וידעו את-הארץ, אשר מאסתם בה. 
<A NAME="32"> </A>
<B>לב</B> ופגריכם, אתם--ייפלו, במדבר הזה. 
<A NAME="33"> </A>
<B>לג</B> ובניכם יהיו רועים במדבר, ארבעים שנה, ונשאו, את-זנותיכם--עד-תום פגריכם, במדבר. 
<A NAME="34"> </A>
<B>לד</B> במספר הימים אשר-תרתם את-הארץ, ארבעים יום--יום לשנה יום לשנה תשאו את-עוונותיכם, ארבעים שנה; וידעתם, את-תנואתי. 
<A NAME="35"> </A>
<B>לה</B> אני יהוה, דיברתי, אם-לא זאת אעשה לכל-העדה הרעה הזאת, הנועדים עליי; במדבר הזה ייתמו, ושם ימותו. 
<A NAME="36"> </A>
<B>לו</B> והאנשים, אשר-שלח משה לתור את-הארץ; וישובו, וילינו עליו את-כל-העדה, להוציא דיבה, על-הארץ. 
<A NAME="37"> </A>
<B>לז</B> וימותו, האנשים, מוציאי דיבת-הארץ, רעה--במגפה, לפני יהוה. 
<A NAME="38"> </A>
<B>לח</B> ויהושוע בן-נון, וכלב בן-יפונה, חיו מן-האנשים ההם, ההולכים לתור את-הארץ. 
<A NAME="39"> </A>
<B>לט</B> וידבר משה את-הדברים האלה, אל-כל-בני ישראל; ויתאבלו העם, מאוד. 
<A NAME="40"> </A>
<B>מ</B> וישכימו בבוקר, ויעלו אל-ראש-ההר לאמור:  הננו, ועלינו אל-המקום אשר-אמר יהוה--כי חטאנו. 
<A NAME="41"> </A>
<B>מא</B> ויאמר משה, למה זה אתם עוברים את-פי יהוה; והיא, לא תצלח. 
<A NAME="42"> </A>
<B>מב</B> אל-תעלו, כי אין יהוה בקרבכם; ולא, תינגפו, לפני, אויביכם. 
<A NAME="43"> </A>
<B>מג</B> כי העמלקי והכנעני שם לפניכם, ונפלתם בחרב:  כי-על-כן שבתם מאחרי יהוה, ולא-יהיה יהוה עימכם. 
<A NAME="44"> </A>
<B>מד</B> ויעפילו, לעלות אל-ראש ההר; וארון ברית-יהוה ומשה, לא-משו מקרב המחנה. 
<A NAME="45"> </A>
<B>מה</B> ויירד העמלקי והכנעני, היושב בהר ההוא; ויכום ויכתום, עד-החורמה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
יד
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0414')</SCRIPT></P>
</BODY></HTML>
