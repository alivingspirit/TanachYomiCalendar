<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק כד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
כד
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק כד</H1>

<A NAME="1"> </A>
<P><B>א</B> וירא בלעם, כי טוב בעיני יהוה לברך את-ישראל, ולא-הלך כפעם-בפעם, לקראת נחשים; וישת אל-המדבר, פניו. 
<A NAME="2"> </A>
<B>ב</B> ויישא בלעם את-עיניו, וירא את-ישראל, שוכן, לשבטיו; ותהי עליו, רוח אלוהים. 
<A NAME="3"> </A>
<B>ג</B> ויישא משלו, ויאמר:  נאום בלעם בנו בעור, ונאום הגבר שתום העין. 
<A NAME="4"> </A>
<B>ד</B> נאום--שומע, אמרי-אל:  אשר מחזה שדיי יחזה, נופל וגלוי עיניים. 
<A NAME="5"> </A>
<B>ה</B> מה-טובו אוהליך, יעקוב; משכנותיך, ישראל. 
<A NAME="6"> </A>
<B>ו</B> כנחלים ניטיו, כגנות עלי נהר; כאהלים נטע יהוה, כארזים עלי-מים. 
<A NAME="7"> </A>
<B>ז</B> ייזל-מים מדולייו, וזרעו במים רבים; וירום מאגג מלכו, ותינשא מלכותו. 
<A NAME="8"> </A>
<B>ח</B> אל מוציאו ממצריים, כתועפות ראם לו; יאכל גויים צריו, ועצמותיהם יגרם--וחיציו ימחץ. 
<A NAME="9"> </A>
<B>ט</B> כרע שכב כארי וכלביא, מי יקימנו; מברכיך ברוך, ואורריך ארור. 
<A NAME="10"> </A>
<B>י</B> וייחר-אף בלק אל-בלעם, ויספוק את-כפיו; ויאמר בלק אל-בלעם, לקוב אויביי קראתיך, והנה בירכת ברך, זה שלוש פעמים. 
<A NAME="11"> </A>
<B>יא</B> ועתה, ברח-לך אל-מקומך; אמרתי כבד אכבדך, והנה מנעך יהוה מכבוד. 
<A NAME="12"> </A>
<B>יב</B> ויאמר בלעם, אל-בלק:  הלוא, גם אל-מלאכיך אשר-שלחת אליי--דיברתי לאמור. 
<A NAME="13"> </A>
<B>יג</B> אם-ייתן-לי בלק מלוא ביתו, כסף וזהב--לא אוכל לעבור את-פי יהוה, לעשות טובה או רעה מליבי:  אשר-ידבר יהוה, אותו אדבר. 
<A NAME="14"> </A>
<B>יד</B> ועתה, הנני הולך לעמי; לכה, איעצך, אשר יעשה העם הזה לעמך, באחרית הימים. 
<A NAME="15"> </A>
<B>טו</B> ויישא משלו, ויאמר:  נאום בלעם בנו בעור, ונאום הגבר שתום העין. 
<A NAME="16"> </A>
<B>טז</B> נאום, שומע אמרי-אל, ויודע, דעת עליון; מחזה שדיי יחזה, נופל וגלוי עיניים. 
<A NAME="17"> </A>
<B>יז</B> אראנו ולא עתה, אשורנו ולא קרוב; דרך כוכב מיעקוב, וקם שבט מישראל, ומחץ פאתי מואב, וקרקר כל-בני-שת. 
<A NAME="18"> </A>
<B>יח</B> והיה אדום ירשה, והיה ירשה שעיר--אויביו; וישראל, עושה חיל. 
<A NAME="19"> </A>
<B>יט</B> ויירד, מיעקוב; והאביד שריד, מעיר. 
<A NAME="20"> </A>
<B>כ</B> וירא, את-עמלק, ויישא משלו, ויאמר:  ראשית גויים עמלק, ואחריתו עדי אובד. 
<A NAME="21"> </A>
<B>כא</B> וירא, את-הקיני, ויישא משלו, ויאמר:  איתן, מושבך, ושים בסלע, קינך. 
<A NAME="22"> </A>
<B>כב</B> כי אם-יהיה, לבער קין--עד-מה, אשור תשבך. 
<A NAME="23"> </A>
<B>כג</B> ויישא משלו, ויאמר:  אוי, מי יחיה משומו אל. 
<A NAME="24"> </A>
<B>כד</B> וצים מיד כיתים, ועינו אשור ועינו-עבר; וגם-הוא, עדי אובד. 
<A NAME="25"> </A>
<B>כה</B> ויקם בלעם, וילך וישב למקומו; וגם-בלק, הלך לדרכו.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
כד
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0424')</SCRIPT></P>
</BODY></HTML>
