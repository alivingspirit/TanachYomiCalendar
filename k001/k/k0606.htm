<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
ו
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק ו</H1>

<A NAME="1"> </A>
<P><B>א</B> ויריחו סוגרת ומסוגרת, מפני בני ישראל:  אין יוצא, ואין בא.  {ס}</P>
<A NAME="2"> </A>
<P><B>ב</B> ויאמר יהוה, אל-יהושוע, ראה נתתי בידך, את-יריחו ואת-מלכה--גיבורי, החיל. 
<A NAME="3"> </A>
<B>ג</B> וסבותם את-העיר, כול אנשי המלחמה--הקף את-העיר, פעם אחת; כה תעשה, ששת ימים. 
<A NAME="4"> </A>
<B>ד</B> ושבעה כוהנים ישאו שבעה שופרות היובלים, לפני הארון, וביום השביעי, תסובו את-העיר שבע פעמים; והכוהנים, יתקעו בשופרות. 
<A NAME="5"> </A>
<B>ה</B> והיה במשוך בקרן היובל, כשומעכם את-קול השופר, יריעו כל-העם, תרועה גדולה; ונפלה חומת העיר, תחתיה, ועלו העם, איש נגדו. 
<A NAME="6"> </A>
<B>ו</B> ויקרא יהושוע בן-נון, אל-הכוהנים, ויאמר אליהם, שאו את-ארון הברית; ושבעה כוהנים, ישאו שבעה שופרות יובלים, לפני, ארון יהוה. 
<A NAME="7"> </A>
<B>ז</B> ויאמר, אל-העם, עברו, וסובו את-העיר; והחלוץ--יעבור, לפני ארון יהוה. 
<A NAME="8"> </A>
<B>ח</B> ויהי, כאמור יהושוע אל-העם, ושבעה הכוהנים נושאים שבעה שופרות היובלים לפני יהוה, עברו ותקעו בשופרות; וארון ברית יהוה, הולך אחריהם. 
<A NAME="9"> </A>
<B>ט</B> והחלוץ הולך--לפני הכוהנים, תוקעי השופרות; והמאסף, הולך אחרי הארון, הלוך, ותקוע בשופרות. 
<A NAME="10"> </A>
<B>י</B> ואת-העם ציווה יהושוע לאמור, לא תריעו ולא-תשמיעו את-קולכם, ולא-ייצא מפיכם, דבר:  עד יום אומרי אליכם, הריעו--והריעותם. 
<A NAME="11"> </A>
<B>יא</B> ויסב ארון-יהוה את-העיר, הקף פעם אחת; ויבואו, המחנה, וילינו, במחנה.  {פ}</P>
<A NAME="12"> </A>
<P><B>יב</B> וישכם יהושוע, בבוקר; וישאו הכוהנים, את-ארון יהוה. 
<A NAME="13"> </A>
<B>יג</B> ושבעה הכוהנים נושאים שבעה שופרות היובלים, לפני ארון יהוה, הולכים הלוך, ותקעו בשופרות; והחלוץ, הולך לפניהם, והמאסף הולך אחרי ארון יהוה, הלוך ותקוע בשופרות. 
<A NAME="14"> </A>
<B>יד</B> ויסובו את-העיר ביום השני, פעם אחת, וישובו, המחנה; כה עשו, ששת ימים. 
<A NAME="15"> </A>
<B>טו</B> ויהי ביום השביעי, וישכימו כעלות השחר, ויסובו את-העיר כמשפט הזה, שבע פעמים:  רק ביום ההוא, סבבו את-העיר שבע פעמים. 
<A NAME="16"> </A>
<B>טז</B> ויהי בפעם השביעית, תקעו הכוהנים בשופרות; ויאמר יהושוע אל-העם הריעו, כי-נתן יהוה לכם את-העיר. 
<A NAME="17"> </A>
<B>יז</B> והייתה העיר חרם היא וכל-אשר-בה, ליהוה:  רק רחב הזונה תחיה, היא וכל-אשר איתה בבית--כי החבאתה, את-המלאכים אשר שלחנו. 
<A NAME="18"> </A>
<B>יח</B> ורק-אתם שמרו מן-החרם, פן-תחרימו ולקחתם מן-החרם; ושמתם את-מחנה ישראל, לחרם, ועכרתם, אותו. 
<A NAME="19"> </A>
<B>יט</B> וכול כסף וזהב, וכלי נחושת וברזל--קודש הוא, ליהוה:  אוצר יהוה, יבוא. 
<A NAME="20"> </A>
<B>כ</B> וירע העם, ויתקעו בשופרות; ויהי כשמוע העם את-קול השופר, ויריעו העם תרועה גדולה, ותיפול החומה תחתיה ויעל העם העירה איש נגדו, וילכדו את-העיר. 
<A NAME="21"> </A>
<B>כא</B> ויחרימו, את-כל-אשר בעיר, מאיש ועד-אישה, מנער ועד-זקן; ועד שור ושה וחמור, לפי-חרב. 
<A NAME="22"> </A>
<B>כב</B> ולשניים האנשים המרגלים את-הארץ, אמר יהושוע, בואו, בית-האישה הזונה; והוציאו משם את-האישה ואת-כל-אשר-לה, כאשר נשבעתם לה. 
<A NAME="23"> </A>
<B>כג</B> ויבואו הנערים המרגלים, ויוציאו את-רחב ואת-אביה ואת-אימה ואת-אחיה ואת-כל-אשר-לה, ואת כל-משפחותיה, הוציאו; ויניחום--מחוץ, למחנה ישראל. 
<A NAME="24"> </A>
<B>כד</B> והעיר שרפו באש, וכל-אשר-בה:  רק הכסף והזהב, וכלי הנחושת והברזל--נתנו, אוצר בית-יהוה. 
<A NAME="25"> </A>
<B>כה</B> ואת-רחב הזונה ואת-בית אביה ואת-כל-אשר-לה, החיה יהושוע, ותשב בקרב ישראל, עד היום הזה:  כי החביאה את-המלאכים, אשר-שלח יהושוע לרגל את-יריחו.  {פ}</P>
<A NAME="26"> </A>
<P><B>כו</B> וישבע יהושוע, בעת ההיא לאמור:  ארור האיש לפני יהוה, אשר יקום ובנה את-העיר הזאת את-יריחו--בבכורו ייסדנה, ובצעירו יציב דלתיה.  {ס}</P>
<A NAME="27"> </A>
<P><B>כז</B> ויהי יהוה, את-יהושוע; ויהי שומעו, בכל-הארץ.</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
ו
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0606')</SCRIPT></P>
</BODY></HTML>
