<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
ג
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק ג</H1>

<A NAME="1"> </A>
<P><B>א</B> ואלה תולדות אהרון, ומשה:  ביום, דיבר יהוה את-משה--בהר סיניי. 
<A NAME="2"> </A>
<B>ב</B> ואלה שמות בני-אהרון, הבכור נדב, ואביהוא, אלעזר ואיתמר. 
<A NAME="3"> </A>
<B>ג</B> אלה, שמות בני אהרון, הכוהנים, המשוחים--אשר-מילא ידם, לכהן. 
<A NAME="4"> </A>
<B>ד</B> וימת נדב ואביהוא לפני יהוה בהקריבם אש זרה לפני יהוה, במדבר סיניי, ובנים, לא-היו להם; ויכהן אלעזר ואיתמר, על-פני אהרון אביהם.  {פ}</P>
<A NAME="5"> </A>
<P><B>ה</B> וידבר יהוה, אל-משה לאמור. 
<A NAME="6"> </A>
<B>ו</B> הקרב, את-מטה לוי, והעמדת אותו, לפני אהרון הכוהן; ושירתו, אותו. 
<A NAME="7"> </A>
<B>ז</B> ושמרו את-משמרתו, ואת-משמרת כל-העדה, לפני, אוהל מועד--לעבוד, את-עבודת המשכן. 
<A NAME="8"> </A>
<B>ח</B> ושמרו, את-כל-כלי אוהל מועד, ואת-משמרת, בני ישראל--לעבוד, את-עבודת המשכן. 
<A NAME="9"> </A>
<B>ט</B> ונתת, את-הלויים, לאהרון, ולבניו:  נתונים נתונים המה לו, מאת בני ישראל. 
<A NAME="10"> </A>
<B>י</B> ואת-אהרון ואת-בניו תפקוד, ושמרו את-כהונתם; והזר הקרב, יומת.  {פ}</P>
<A NAME="11"> </A>
<P><B>יא</B> וידבר יהוה, אל-משה לאמור. 
<A NAME="12"> </A>
<B>יב</B> ואני הנה לקחתי את-הלויים, מתוך בני ישראל, תחת כל-בכור פטר רחם, מבני ישראל; והיו לי, הלויים. 
<A NAME="13"> </A>
<B>יג</B> כי לי, כל-בכור--ביום הכותי כל-בכור בארץ מצריים הקדשתי לי כל-בכור בישראל, מאדם עד-בהמה:  לי יהיו, אני יהוה.  {פ}</P>
<A NAME="14"> </A>
<P><B>יד</B> וידבר יהוה אל-משה, במדבר סיניי לאמור. 
<A NAME="15"> </A>
<B>טו</B> פקוד את-בני לוי, לבית אבותם למשפחותם:  כל-זכר מבן-חודש ומעלה, תפקדם. 
<A NAME="16"> </A>
<B>טז</B> ויפקוד אותם משה, על-פי יהוה, כאשר, צווה. 
<A NAME="17"> </A>
<B>יז</B> ויהיו-אלה בני-לוי, בשמותם--גרשון, וקהת ומררי. 
<A NAME="18"> </A>
<B>יח</B> ואלה שמות בני-גרשון, למשפחותם--לבני, ושמעי. 
<A NAME="19"> </A>
<B>יט</B> ובני קהת, למשפחותם--עמרם ויצהר, חברון ועוזיאל. 
<A NAME="20"> </A>
<B>כ</B> ובני מררי, למשפחותם--מחלי ומושי; אלה הם משפחות הלוי, לבית אבותם. 
<A NAME="21"> </A>
<B>כא</B> לגרשון--משפחת הלבני, ומשפחת השמעי; אלה הם, משפחות הגרשוני. 
<A NAME="22"> </A>
<B>כב</B> פקודיהם במספר כל-זכר, מבן-חודש ומעלה; פקודיהם, שבעת אלפים וחמש מאות. 
<A NAME="23"> </A>
<B>כג</B> משפחות, הגרשוני, אחרי המשכן יחנו, ימה. 
<A NAME="24"> </A>
<B>כד</B> ונשיא בית-אב, לגרשוני, אליסף, בן-לאל. 
<A NAME="25"> </A>
<B>כה</B> ומשמרת בני-גרשון באוהל מועד, המשכן והאוהל; מכסהו--ומסך, פתח אוהל מועד. 
<A NAME="26"> </A>
<B>כו</B> וקלעי החצר, ואת-מסך פתח החצר, אשר על-המשכן ועל-המזבח, סביב; ואת, מיתריו, לכול, עבודתו.  {ס}</P>
<A NAME="27"> </A>
<P><B>כז</B> ולקהת, משפחת העמרמי ומשפחת היצהרי, ומשפחת החברוני, ומשפחת העוזיאלי; אלה הם, משפחות הקהתי. 
<A NAME="28"> </A>
<B>כח</B> במספר, כל-זכר, מבן-חודש, ומעלה--שמונת אלפים ושש מאות, שומרי משמרת הקודש. 
<A NAME="29"> </A>
<B>כט</B> משפחות בני-קהת, יחנו, על ירך המשכן, תימנה. 
<A NAME="30"> </A>
<B>ל</B> ונשיא בית-אב, למשפחות הקהתי, אליצפן, בן-עוזיאל. 
<A NAME="31"> </A>
<B>לא</B> ומשמרתם, הארון והשולחן והמנורה והמזבחות, וכלי הקודש, אשר ישרתו בהם; והמסך--וכול, עבודתו. 
<A NAME="32"> </A>
<B>לב</B> ונשיא נשיאי הלוי, אלעזר בן-אהרון הכוהן, פקודת, שומרי משמרת הקודש. 
<A NAME="33"> </A>
<B>לג</B> למררי--משפחת המחלי, ומשפחת המושי; אלה הם, משפחות מררי. 
<A NAME="34"> </A>
<B>לד</B> ופקודיהם במספר כל-זכר, מבן-חודש ומעלה--ששת אלפים, ומאתיים. 
<A NAME="35"> </A>
<B>לה</B> ונשיא בית-אב למשפחות מררי, צוריאל בן-אביחיל; על ירך המשכן יחנו, צפונה. 
<A NAME="36"> </A>
<B>לו</B> ופקודת משמרת, בני מררי--קרשי המשכן, ובריחיו ועמודיו ואדניו; וכל-כליו--וכול, עבודתו. 
<A NAME="37"> </A>
<B>לז</B> ועמודי החצר סביב, ואדניהם; ויתדותם, ומיתריהם. 
<A NAME="38"> </A>
<B>לח</B> והחונים לפני המשכן קדמה לפני אוהל-מועד מזרחה משה ואהרון ובניו, שומרים משמרת המקדש, למשמרת, בני ישראל; והזר הקרב, יומת. 
<A NAME="39"> </A>
<B>לט</B> כל-פקודי הלויים אשר פקד משה ואהרון, על-פי יהוה--למשפחותם:  כל-זכר מבן-חודש ומעלה, שניים ועשרים אלף.  {ס}</P>
<A NAME="40"> </A>
<P><B>מ</B> ויאמר יהוה אל-משה, פקוד כל-בכור זכר לבני ישראל, מבן-חודש, ומעלה; ושא, את מספר שמותם. 
<A NAME="41"> </A>
<B>מא</B> ולקחת את-הלויים לי אני יהוה, תחת כל-בכור בבני ישראל; ואת, בהמת הלויים, תחת כל-בכור, בבהמת בני ישראל. 
<A NAME="42"> </A>
<B>מב</B> ויפקוד משה, כאשר ציווה יהוה אותו, את-כל-בכור, בבני ישראל. 
<A NAME="43"> </A>
<B>מג</B> ויהי כל-בכור זכר במספר שמות, מבן-חודש ומעלה--לפקודיהם:  שניים ועשרים אלף, שלושה ושבעים ומאתיים.  {פ}</P>
<A NAME="44"> </A>
<P><B>מד</B> וידבר יהוה, אל-משה לאמור. 
<A NAME="45"> </A>
<B>מה</B> קח את-הלויים, תחת כל-בכור בבני ישראל, ואת-בהמת הלויים, תחת בהמתם; והיו-לי הלויים, אני יהוה. 
<A NAME="46"> </A>
<B>מו</B> ואת פדויי השלושה, והשבעים והמאתיים--העודפים, על-הלויים, מבכור, בני ישראל. 
<A NAME="47"> </A>
<B>מז</B> ולקחת, חמשת חמשת שקלים--לגולגולת:  בשקל הקודש תיקח, עשרים גרה השקל. 
<A NAME="48"> </A>
<B>מח</B> ונתת הכסף, לאהרון ולבניו--פדויי, העודפים בהם. 
<A NAME="49"> </A>
<B>מט</B> וייקח משה, את כסף הפדיום--מאת, העודפים, על, פדויי הלויים. 
<A NAME="50"> </A>
<B>נ</B> מאת, בכור בני ישראל--לקח את-הכסף:  חמישה ושישים ושלוש מאות, ואלף--בשקל הקודש. 
<A NAME="51"> </A>
<B>נא</B> וייתן משה את-כסף הפדויים, לאהרון ולבניו--על-פי יהוה:  כאשר ציווה יהוה, את-משה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
ג
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0403')</SCRIPT></P>
</BODY></HTML>
