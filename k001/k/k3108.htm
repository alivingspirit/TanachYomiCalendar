<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - קוהלת פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
קוהלת - <A HREF="k31.htm">הכול</A><BR>פרק
<A HREF="k3101.htm">א</A>
<A HREF="k3102.htm">ב</A>
<A HREF="k3103.htm">ג</A>
<A HREF="k3104.htm">ד</A>
<A HREF="k3105.htm">ה</A>
<A HREF="k3106.htm">ו</A>
<A HREF="k3107.htm">ז</A>
ח
<A HREF="k3109.htm">ט</A>
<A HREF="k3110.htm">י</A>
<A HREF="k3111.htm">יא</A>
<A HREF="k3112.htm">יב</A>
</P>
<HR>

<H1>קוהלת פרק ח</H1>

<A NAME="1"> </A>
<P><B>א</B> מי, כהחכם, ומי יודע, פשר דבר; חכמת אדם תאיר פניו, ועוז פניו ישונה. 
<A NAME="2"> </A>
<B>ב</B> אני, פי-מלך שמור, ועל, דברת שבועת אלוהים. 
<A NAME="3"> </A>
<B>ג</B> אל-תיבהל מפניו תלך, אל-תעמוד בדבר רע:  כי כל-אשר יחפוץ, יעשה. 
<A NAME="4"> </A>
<B>ד</B> באשר דבר-מלך, שלטון; ומי יאמר-לו, מה-תעשה. 
<A NAME="5"> </A>
<B>ה</B> שומר מצוה, לא יידע דבר רע; ועת ומשפט, יידע לב חכם. 
<A NAME="6"> </A>
<B>ו</B> כי לכל-חפץ, יש עת ומשפט:  כי-רעת האדם, רבה עליו. 
<A NAME="7"> </A>
<B>ז</B> כי-איננו יודע, מה-שיהיה:  כי כאשר יהיה, מי יגיד לו. 
<A NAME="8"> </A>
<B>ח</B> אין אדם שליט ברוח, לכלוא את-הרוח, ואין שלטון ביום המוות, ואין משלחת במלחמה; ולא-ימלט רשע, את-בעליו. 
<A NAME="9"> </A>
<B>ט</B> את-כל-זה ראיתי, ונתון את-ליבי, לכל-מעשה, אשר נעשה תחת השמש:  עת, אשר שלט האדם באדם--לרע לו. 
<A NAME="10"> </A>
<B>י</B> ובכן ראיתי רשעים קבורים ובאו, וממקום קדוש יהלכו, וישתכחו בעיר, אשר כן-עשו; גם-זה, הבל. 
<A NAME="11"> </A>
<B>יא</B> אשר אין-נעשה פתגם, מעשה הרעה מהרה; על-כן מלא לב בני-האדם, בהם--לעשות רע. 
<A NAME="12"> </A>
<B>יב</B> אשר חוטא, עושה רע מאת--ומאריך לו:  כי, גם-יודע אני, אשר יהיה-טוב ליראי האלוהים, אשר ייראו מלפניו. 
<A NAME="13"> </A>
<B>יג</B> וטוב לא-יהיה לרשע, ולא-יאריך ימים כצל--אשר איננו ירא, מלפני אלוהים. 
<A NAME="14"> </A>
<B>יד</B> יש-הבל, אשר נעשה על-הארץ, אשר יש צדיקים אשר מגיע אליהם כמעשה הרשעים, ויש רשעים שמגיע אליהם כמעשה הצדיקים:  אמרתי, שגם-זה הבל. 
<A NAME="15"> </A>
<B>טו</B> ושיבחתי אני, את-השמחה, אשר אין-טוב לאדם תחת השמש, כי אם-לאכול ולשתות ולשמוח; והוא ילוונו בעמלו, ימי חייו אשר-נתן-לו האלוהים--תחת השמש. 
<A NAME="16"> </A>
<B>טז</B> כאשר נתתי את-ליבי, לדעת חכמה, ולראות את-העניין, אשר נעשה על-הארץ:  כי גם ביום, ובלילה--שינה, בעיניו איננו רואה. 
<A NAME="17"> </A>
<B>יז</B> וראיתי, את-כל-מעשה האלוהים, כי לא יוכל האדם למצוא את-המעשה אשר נעשה תחת-השמש, בשל אשר יעמול האדם לבקש ולא ימצא; וגם אם-יאמר החכם לדעת, לא יוכל למצוא.</P>

<HR>
<P CLASS=s>

<A HREF="k0.htm">תנ"ך</A> -
קוהלת - <A HREF="k31.htm">הכול</A><BR>פרק
<A HREF="k3101.htm">א</A>
<A HREF="k3102.htm">ב</A>
<A HREF="k3103.htm">ג</A>
<A HREF="k3104.htm">ד</A>
<A HREF="k3105.htm">ה</A>
<A HREF="k3106.htm">ו</A>
<A HREF="k3107.htm">ז</A>
ח
<A HREF="k3109.htm">ט</A>
<A HREF="k3110.htm">י</A>
<A HREF="k3111.htm">יא</A>
<A HREF="k3112.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3108')</SCRIPT></P>
</BODY></HTML>
