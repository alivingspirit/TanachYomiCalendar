<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
יד
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק יד</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> זאת תהיה תורת המצורע, ביום טוהרתו:  והובא, אל-הכוהן. 
<A NAME="3"> </A>
<B>ג</B> ויצא, הכוהן, אל-מחוץ, למחנה; וראה, הכוהן, והנה נרפא נגע-הצרעת, מן-הצרוע. 
<A NAME="4"> </A>
<B>ד</B> וציווה, הכוהן, ולקח למיטהר שתי-ציפורים חיות, טהורות; ועץ ארז, ושני תולעת ואיזוב. 
<A NAME="5"> </A>
<B>ה</B> וציווה, הכוהן, ושחט, את-הציפור האחת--אל-כלי-חרש, על-מים חיים. 
<A NAME="6"> </A>
<B>ו</B> את-הציפור החיה ייקח אותה, ואת-עץ הארז ואת-שני התולעת ואת-האיזוב; וטבל אותם ואת הציפור החיה, בדם הציפור השחוטה, על, המים החיים. 
<A NAME="7"> </A>
<B>ז</B> והזה, על המיטהר מן-הצרעת--שבע פעמים; וטיהרו, ושילח את-הציפור החיה על-פני השדה. 
<A NAME="8"> </A>
<B>ח</B> וכיבס המיטהר את-בגדיו וגילח את-כל-שיערו, ורחץ במים וטהר, ואחר, יבוא אל-המחנה; וישב מחוץ לאוהלו, שבעת ימים. 
<A NAME="9"> </A>
<B>ט</B> והיה ביום השביעי יגלח את-כל-שיערו, את-ראשו ואת-זקנו ואת גבות עיניו, ואת-כל-שיערו, יגלח; וכיבס את-בגדיו, ורחץ את-בשרו במים--וטהר. 
<A NAME="10"> </A>
<B>י</B> וביום השמיני, ייקח שני-כבשים תמימים, וכבשה אחת בת-שנתה, תמימה; ושלושה עשרונים, סולת מנחה בלולה בשמן, ולוג אחד, שמן. 
<A NAME="11"> </A>
<B>יא</B> והעמיד הכוהן המטהר, את האיש המיטהר--ואותם:  לפני יהוה, פתח אוהל מועד. 
<A NAME="12"> </A>
<B>יב</B> ולקח הכוהן את-הכבש האחד, והקריב אותו לאשם--ואת-לוג השמן; והניף אותם תנופה, לפני יהוה. 
<A NAME="13"> </A>
<B>יג</B> ושחט את-הכבש, במקום אשר ישחט את-החטאת ואת-העולה--במקום הקודש:  כי כחטאת האשם הוא, לכוהן--קודש קודשים, הוא. 
<A NAME="14"> </A>
<B>יד</B> ולקח הכוהן, מדם האשם, ונתן הכוהן, על-תנוך אוזן המיטהר הימנית; ועל-בוהן ידו הימנית, ועל-בוהן רגלו הימנית. 
<A NAME="15"> </A>
<B>טו</B> ולקח הכוהן, מלוג השמן; ויצק על-כף הכוהן, השמאלית. 
<A NAME="16"> </A>
<B>טז</B> וטבל הכוהן, את-אצבעו הימנית, מן-השמן, אשר על-כפו השמאלית; והזה מן-השמן באצבעו שבע פעמים, לפני יהוה. 
<A NAME="17"> </A>
<B>יז</B> ומיתר השמן אשר על-כפו, ייתן הכוהן על-תנוך אוזן המיטהר הימנית, ועל-בוהן ידו הימנית, ועל-בוהן רגלו הימנית--על, דם האשם. 
<A NAME="18"> </A>
<B>יח</B> והנותר, בשמן אשר על-כף הכוהן, ייתן, על-ראש המיטהר; וכיפר עליו הכוהן, לפני יהוה. 
<A NAME="19"> </A>
<B>יט</B> ועשה הכוהן, את-החטאת, וכיפר, על-המיטהר מטומאתו; ואחר, ישחט את-העולה. 
<A NAME="20"> </A>
<B>כ</B> והעלה הכוהן את-העולה ואת-המנחה, המזבחה; וכיפר עליו הכוהן, וטהר.  {ס}</P>
<A NAME="21"> </A>
<P><B>כא</B> ואם-דל הוא, ואין ידו משגת--ולקח כבש אחד אשם לתנופה, לכפר עליו; ועישרון סולת אחד בלול בשמן, למנחה--ולוג שמן. 
<A NAME="22"> </A>
<B>כב</B> ושתי תורים, או שני בני יונה, אשר תשיג, ידו; והיה אחד חטאת, והאחד עולה. 
<A NAME="23"> </A>
<B>כג</B> והביא אותם ביום השמיני, לטוהרתו--אל-הכוהן:  אל-פתח אוהל-מועד, לפני יהוה. 
<A NAME="24"> </A>
<B>כד</B> ולקח הכוהן את-כבש האשם, ואת-לוג השמן; והניף אותם הכוהן תנופה, לפני יהוה. 
<A NAME="25"> </A>
<B>כה</B> ושחט, את-כבש האשם, ולקח הכוהן מדם האשם, ונתן על-תנוך אוזן-המיטהר הימנית; ועל-בוהן ידו הימנית, ועל-בוהן רגלו הימנית. 
<A NAME="26"> </A>
<B>כו</B> ומן-השמן, ייצוק הכוהן, על-כף הכוהן, השמאלית. 
<A NAME="27"> </A>
<B>כז</B> והזה הכוהן, באצבעו הימנית, מן-השמן, אשר על-כפו השמאלית--שבע פעמים, לפני יהוה. 
<A NAME="28"> </A>
<B>כח</B> ונתן הכוהן מן-השמן אשר על-כפו, על-תנוך אוזן המיטהר הימנית, ועל-בוהן ידו הימנית, ועל-בוהן רגלו הימנית--על-מקום, דם האשם. 
<A NAME="29"> </A>
<B>כט</B> והנותר, מן-השמן אשר על-כף הכוהן, ייתן, על-ראש המיטהר--לכפר עליו, לפני יהוה. 
<A NAME="30"> </A>
<B>ל</B> ועשה את-האחד מן-התורים, או מן-בני היונה, מאשר תשיג, ידו. 
<A NAME="31"> </A>
<B>לא</B> את אשר-תשיג ידו, את-האחד חטאת ואת-האחד עולה--על-המנחה; וכיפר הכוהן על המיטהר, לפני יהוה. 
<A NAME="32"> </A>
<B>לב</B> זאת תורת, אשר-בו נגע צרעת, אשר לא-תשיג ידו, בטוהרתו.  {פ}</P>
<A NAME="33"> </A>
<P><B>לג</B> וידבר יהוה, אל-משה ואל-אהרון לאמור. 
<A NAME="34"> </A>
<B>לד</B> כי תבואו אל-ארץ כנען, אשר אני נותן לכם לאחוזה; ונתתי נגע צרעת, בבית ארץ אחוזתכם. 
<A NAME="35"> </A>
<B>לה</B> ובא אשר-לו הבית, והגיד לכוהן לאמור:  כנגע, נראה לי בבית. 
<A NAME="36"> </A>
<B>לו</B> וציווה הכוהן ופינו את-הבית, בטרם יבוא הכוהן לראות את-הנגע, ולא יטמא, כל-אשר בבית; ואחר כן יבוא הכוהן, לראות את-הבית. 
<A NAME="37"> </A>
<B>לז</B> וראה את-הנגע, והנה הנגע בקירות הבית, שקערורות ירקרקות, או אדמדמות; ומראיהן שפל, מן-הקיר. 
<A NAME="38"> </A>
<B>לח</B> ויצא הכוהן מן-הבית, אל-פתח הבית; והסגיר את-הבית, שבעת ימים. 
<A NAME="39"> </A>
<B>לט</B> ושב הכוהן, ביום השביעי; וראה, והנה פשה הנגע בקירות הבית. 
<A NAME="40"> </A>
<B>מ</B> וציווה, הכוהן, וחילצו את-האבנים, אשר בהן הנגע; והשליכו אתהן אל-מחוץ לעיר, אל-מקום טמא. 
<A NAME="41"> </A>
<B>מא</B> ואת-הבית יקציע מבית, סביב; ושפכו, את-העפר אשר הקצו, אל-מחוץ לעיר, אל-מקום טמא. 
<A NAME="42"> </A>
<B>מב</B> ולקחו אבנים אחרות, והביאו אל-תחת האבנים; ועפר אחר ייקח, וטח את-הבית. 
<A NAME="43"> </A>
<B>מג</B> ואם-ישוב הנגע ופרח בבית, אחר חילץ את-האבנים, ואחרי הקצות את-הבית, ואחרי היטוח. 
<A NAME="44"> </A>
<B>מד</B> ובא, הכוהן, וראה, והנה פשה הנגע בבית--צרעת ממארת היא בבית, טמא הוא. 
<A NAME="45"> </A>
<B>מה</B> ונתץ את-הבית, את-אבניו ואת-עציו, ואת, כל-עפר הבית; והוציא אל-מחוץ לעיר, אל-מקום טמא. 
<A NAME="46"> </A>
<B>מו</B> והבא, אל-הבית, כל-ימי, הסגיר אותו--יטמא, עד-הערב. 
<A NAME="47"> </A>
<B>מז</B> והשוכב בבית, יכבס את-בגדיו; והאוכל בבית, יכבס את-בגדיו. 
<A NAME="48"> </A>
<B>מח</B> ואם-בוא יבוא הכוהן, וראה והנה לא-פשה הנגע בבית, אחרי, היטוח את-הבית--וטיהר הכוהן את-הבית, כי נרפא הנגע. 
<A NAME="49"> </A>
<B>מט</B> ולקח לחטא את-הבית, שתי ציפורים, ועץ ארז, ושני תולעת ואיזוב. 
<A NAME="50"> </A>
<B>נ</B> ושחט, את-הציפור האחת, אל-כלי-חרש, על-מים חיים. 
<A NAME="51"> </A>
<B>נא</B> ולקח את-עץ-הארז ואת-האיזוב ואת שני התולעת, ואת הציפור החיה, וטבל אותם בדם הציפור השחוטה, ובמים החיים; והזה אל-הבית, שבע פעמים. 
<A NAME="52"> </A>
<B>נב</B> וחיטא את-הבית--בדם הציפור, ובמים החיים; ובציפור החיה, ובעץ הארז ובאיזוב--ובשני התולעת. 
<A NAME="53"> </A>
<B>נג</B> ושילח את-הציפור החיה, אל-מחוץ לעיר--אל-פני השדה; וכיפר על-הבית, וטהר. 
<A NAME="54"> </A>
<B>נד</B> זאת, התורה, לכל-נגע הצרעת, ולנתק. 
<A NAME="55"> </A>
<B>נה</B> ולצרעת הבגד, ולבית. 
<A NAME="56"> </A>
<B>נו</B> ולשאת ולספחת, ולבהרת. 
<A NAME="57"> </A>
<B>נז</B> להורות, ביום הטמא וביום הטהור; זאת תורת, הצרעת.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
יד
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0314')</SCRIPT></P>
</BODY></HTML>
