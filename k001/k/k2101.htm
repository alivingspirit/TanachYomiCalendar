<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - צפניה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
א
<A HREF="k2102.htm">ב</A>
<A HREF="k2103.htm">ג</A>
</P>
<HR>

<H1>צפניה פרק א</H1>

<A NAME="1"> </A>
<P><B>א</B> דבר-יהוה אשר היה, אל-צפניה בן-כושי בן-גדליה, בן-אמריה, בן-חזקייה--בימי יאשייהו בן-אמון, מלך יהודה. 
<A NAME="2"> </A>
<B>ב</B> אסוף אסף כול, מעל פני האדמה--נאום-יהוה. 
<A NAME="3"> </A>
<B>ג</B> אסף אדם ובהמה, אסף עוף-השמיים ודגי הים, והמכשלות, את-הרשעים; והכרתי את-האדם, מעל פני האדמה--נאום-יהוה. 
<A NAME="4"> </A>
<B>ד</B> ונטיתי ידי על-יהודה, ועל כל-יושבי ירושלים; והכרתי מן-המקום הזה, את-שאר הבעל--את-שם הכמרים, עם-הכוהנים. 
<A NAME="5"> </A>
<B>ה</B> ואת-המשתחווים על-הגגות, לצבא השמיים; ואת-המשתחווים הנשבעים ליהוה, והנשבעים במלכם. 
<A NAME="6"> </A>
<B>ו</B> ואת-הנסוגים, מאחרי יהוה; ואשר לא-ביקשו את-יהוה, ולא דרשוהו. 
<A NAME="7"> </A>
<B>ז</B> הס, מפני אדוניי יהוה:  כי קרוב יום יהוה, כי-הכין יהוה זבח הקדיש קרואיו. 
<A NAME="8"> </A>
<B>ח</B> והיה, ביום זבח יהוה, ופקדתי על-השרים, ועל-בני המלך--ועל כל-הלובשים, מלבוש נוכרי. 
<A NAME="9"> </A>
<B>ט</B> ופקדתי, על כל-הדולג על-המפתן--ביום ההוא:  הממלאים בית אדוניהם, חמס ומרמה. 
<A NAME="10"> </A>
<B>י</B> והיה ביום ההוא נאום-יהוה, קול צעקה משער הדגים, ויללה, מן-המשנה; ושבר גדול, מהגבעות. 
<A NAME="11"> </A>
<B>יא</B> הילילו, יושבי המכתש:  כי נדמה כל-עם כנען, נכרתו כל-נטילי כסף.  {ס}</P>
<A NAME="12"> </A>
<P><B>יב</B> והיה בעת ההיא, אחפש את-ירושלים בנרות; ופקדתי על-האנשים, הקופאים על-שמריהם, האומרים בלבבם, לא-ייטיב יהוה ולא ירע. 
<A NAME="13"> </A>
<B>יג</B> והיה חילם למשיסה, ובתיהם לשממה; ובנו בתים, ולא יישבו, ונטעו כרמים, ולא ישתו את-יינם. 
<A NAME="14"> </A>
<B>יד</B> קרוב יום-יהוה הגדול, קרוב ומהר מאוד; קול יום יהוה, מר צורח שם גיבור. 
<A NAME="15"> </A>
<B>טו</B> יום עברה, היום ההוא:  יום צרה ומצוקה, יום שואה ומשואה, יום חושך ואפילה, יום ענן וערפל. 
<A NAME="16"> </A>
<B>טז</B> יום שופר, ותרועה, על הערים הבצורות, ועל הפינות הגבוהות. 
<A NAME="17"> </A>
<B>יז</B> והצרותי לאדם, והלכו כעיוורים--כי ליהוה, חטאו; ושופך דמם כעפר, ולחומם כגללים. 
<A NAME="18"> </A>
<B>יח</B> גם-כספם גם-זהבם לא-יוכל להצילם, ביום עברת יהוה, ובאש קנאתו, תיאכל כל-הארץ:  כי-כלה אך-נבהלה יעשה, את כל-יושבי הארץ.  {ס}</P>

<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
א
<A HREF="k2102.htm">ב</A>
<A HREF="k2103.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2101')</SCRIPT></P>
</BODY></HTML>
