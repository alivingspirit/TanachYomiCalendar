<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
יג
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק יג</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> שלח-לך אנשים, ויתורו את-ארץ כנען, אשר-אני נותן, לבני ישראל:  איש אחד איש אחד למטה אבותיו, תשלחו--כול, נשיא בהם. 
<A NAME="3"> </A>
<B>ג</B> וישלח אותם משה ממדבר פארן, על-פי יהוה:  כולם אנשים, ראשי בני-ישראל המה. 
<A NAME="4"> </A>
<B>ד</B> ואלה, שמותם:  למטה ראובן, שמוע בן-זכור. 
<A NAME="5"> </A>
<B>ה</B> למטה שמעון, שפט בן-חורי. 
<A NAME="6"> </A>
<B>ו</B> למטה יהודה, כלב בן-יפונה. 
<A NAME="7"> </A>
<B>ז</B> למטה יששכר, יגאל בן-יוסף. 
<A NAME="8"> </A>
<B>ח</B> למטה אפריים, הושע בן-נון. 
<A NAME="9"> </A>
<B>ט</B> למטה בנימין, פלטי בן-רפוא. 
<A NAME="10"> </A>
<B>י</B> למטה זבולון, גדיאל בן-סודי. 
<A NAME="11"> </A>
<B>יא</B> למטה יוסף, למטה מנשה--גדי, בן-סוסי. 
<A NAME="12"> </A>
<B>יב</B> למטה דן, עמיאל בן-גמלי. 
<A NAME="13"> </A>
<B>יג</B> למטה אשר, סתור בן-מיכאל. 
<A NAME="14"> </A>
<B>יד</B> למטה נפתלי, נחבי בן-וופסי. 
<A NAME="15"> </A>
<B>טו</B> למטה גד, גאואל בן-מכי. 
<A NAME="16"> </A>
<B>טז</B> אלה שמות האנשים, אשר-שלח משה לתור את-הארץ; ויקרא משה להושע בן-נון, יהושוע. 
<A NAME="17"> </A>
<B>יז</B> וישלח אותם משה, לתור את-ארץ כנען; ויאמר אליהם, עלו זה בנגב, ועליתם, את-ההר. 
<A NAME="18"> </A>
<B>יח</B> וראיתם את-הארץ, מה-היא; ואת-העם, היושב עליה--החזק הוא הרפה, המעט הוא אם-רב. 
<A NAME="19"> </A>
<B>יט</B> ומה הארץ, אשר-הוא יושב בה--הטובה היא, אם-רעה; ומה הערים, אשר-הוא יושב בהנה--הבמחנים, אם במבצרים. 
<A NAME="20"> </A>
<B>כ</B> ומה הארץ השמנה היא אם-רזה, היש-בה עץ אם-אין, והתחזקתם, ולקחתם מפרי הארץ; והימים--ימי, ביכורי ענבים. 
<A NAME="21"> </A>
<B>כא</B> ויעלו, ויתורו את-הארץ, ממדבר-צין עד-רחוב, לבוא חמת. 
<A NAME="22"> </A>
<B>כב</B> ויעלו בנגב, ויבוא עד-חברון, ושם אחימן ששיי ותלמיי, ילידי הענק; וחברון, שבע שנים נבנתה, לפני, צוען מצריים. 
<A NAME="23"> </A>
<B>כג</B> ויבואו עד-נחל אשכול, ויכרתו משם זמורה ואשכול ענבים אחד, ויישאוהו במוט, בשניים; ומן-הרימונים, ומן-התאנים. 
<A NAME="24"> </A>
<B>כד</B> למקום ההוא, קרא נחל אשכול, על אודות האשכול, אשר-כרתו משם בני ישראל. 
<A NAME="25"> </A>
<B>כה</B> וישובו, מתור הארץ, מקץ, ארבעים יום. 
<A NAME="26"> </A>
<B>כו</B> וילכו ויבואו אל-משה ואל-אהרון ואל-כל-עדת בני-ישראל, אל-מדבר פארן--קדשה; וישיבו אותם דבר ואת-כל-העדה, ויראום את-פרי הארץ. 
<A NAME="27"> </A>
<B>כז</B> ויספרו-לו, ויאמרו, באנו, אל-הארץ אשר שלחתנו; וגם זבת חלב ודבש, היא--וזה-פרייה. 
<A NAME="28"> </A>
<B>כח</B> אפס כי-עז העם, היושב בארץ; והערים, בצורות גדולות מאוד, וגם-ילידי הענק, ראינו שם. 
<A NAME="29"> </A>
<B>כט</B> עמלק יושב, בארץ הנגב; והחיתי והיבוסי והאמורי, יושב בהר, והכנעני יושב על-הים, ועל יד הירדן. 
<A NAME="30"> </A>
<B>ל</B> ויהס כלב את-העם, אל-משה; ויאמר, עלה נעלה וירשנו אותה--כי-יכול נוכל, לה. 
<A NAME="31"> </A>
<B>לא</B> והאנשים אשר-עלו עימו, אמרו, לא נוכל, לעלות אל-העם:  כי-חזק הוא, ממנו. 
<A NAME="32"> </A>
<B>לב</B> ויוציאו דיבת הארץ, אשר תרו אותה, אל-בני ישראל, לאמור:  הארץ אשר עברנו בה לתור אותה, ארץ אוכלת יושביה היא, וכל-העם אשר-ראינו בתוכה, אנשי מידות. 
<A NAME="33"> </A>
<B>לג</B> ושם ראינו, את-הנפילים בני ענק--מן-הנפילים; ונהי בעינינו כחגבים, וכן היינו בעיניהם.</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
יג
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0413')</SCRIPT></P>
</BODY></HTML>
