<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
יד
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק יד</H1>

<A NAME="1"> </A>
<P><B>א</B> אשר היה דבר-יהוה אל-ירמיהו, על-דברי הבצרות. 
<A NAME="2"> </A>
<B>ב</B> אבלה יהודה, ושעריה אומללו קדרו לארץ; וצווחת ירושלים, עלתה. 
<A NAME="3"> </A>
<B>ג</B> ואדיריהם, שלחו צעיריהם למים; באו על-גבים לא-מצאו מים, שבו כליהם ריקם--בושו והוכלמו, וחפו ראשם. 
<A NAME="4"> </A>
<B>ד</B> בעבור האדמה חתה, כי לא-היה גשם בארץ; בושו איכרים, חפו ראשם. 
<A NAME="5"> </A>
<B>ה</B> כי גם-איילת בשדה, ילדה ועזוב:  כי לא-היה, דשא. 
<A NAME="6"> </A>
<B>ו</B> ופראים עמדו על-שפיים, שאפו רוח כתנים; כלו עיניהם, כי-אין עשב. 
<A NAME="7"> </A>
<B>ז</B> אם-עוונינו, ענו בנו--יהוה, עשה למען שמך:  כי-רבו משובותינו, לך חטאנו. 
<A NAME="8"> </A>
<B>ח</B> מקוה, ישראל, מושיעו, בעת צרה--למה תהיה כגר בארץ, וכאורח נטה ללון. 
<A NAME="9"> </A>
<B>ט</B> למה תהיה כאיש נדהם, כגיבור לא-יוכל להושיע; ואתה בקרבנו יהוה, ושמך עלינו נקרא--אל-תניחנו.  {ס}</P>
<A NAME="10"> </A>
<P><B>י</B> כה-אמר יהוה לעם הזה, כן אהבו לנוע--רגליהם, לא חשכו; ויהוה, לא רצם--עתה יזכור עוונם, ויפקוד חטאותם.  {פ}</P>
<A NAME="11"> </A>
<P><B>יא</B> ויאמר יהוה, אליי:  אל-תתפלל בעד-העם הזה, לטובה. 
<A NAME="12"> </A>
<B>יב</B> כי יצומו, אינני שומע אל-רינתם, וכי יעלו עולה ומנחה, אינני רוצם:  כי, בחרב וברעב ובדבר, אנוכי, מכלה אותם.  {ס}</P>
<A NAME="13"> </A>
<P><B>יג</B> ואומר אהה אדוניי יהוה, הנה הנביאים אומרים להם לא-תראו חרב, ורעב, לא-יהיה לכם:  כי-שלום אמת אתן לכם, במקום הזה.  {ס}</P>
<A NAME="14"> </A>
<P><B>יד</B> ויאמר יהוה אליי, שקר הנביאים ניבאים בשמי--לא שלחתים ולא ציוויתים, ולא דיברתי אליהם; חזון שקר וקסם ואליל, ותרמית ליבם, המה, מתנבאים לכם.  {ס}</P>
<A NAME="15"> </A>
<P><B>טו</B> לכן כה-אמר יהוה, על-הנביאים הניבאים בשמי ואני לא-שלחתים, והמה אומרים, חרב ורעב לא יהיה בארץ הזאת:  בחרב וברעב ייתמו, הנביאים ההמה. 
<A NAME="16"> </A>
<B>טז</B> והעם אשר-המה ניבאים להם יהיו מושלכים בחוצות ירושלים מפני הרעב והחרב, ואין מקבר להמה--המה נשיהם, ובניהם ובנותיהם; ושפכתי עליהם, את-רעתם. 
<A NAME="17"> </A>
<B>יז</B> ואמרת אליהם את-הדבר הזה, תרדנה עיניי דמעה לילה ויומם ואל-תדמינה:  כי שבר גדול נשברה, בתולת בת-עמי--מכה, נחלה מאוד. 
<A NAME="18"> </A>
<B>יח</B> אם-יצאתי השדה, והנה חללי-חרב, ואם באתי העיר, והנה תחלואי רעב:  כי-גם-נביא גם-כוהן סחרו אל-ארץ, ולא ידעו.  {ס}</P>
<A NAME="19"> </A>
<P><B>יט</B> המאוס מאסת את-יהודה, אם-בציון געלה נפשך--מדוע הכיתנו, ואין לנו מרפא; קווה לשלום ואין טוב, ולעת מרפא והנה בעתה. 
<A NAME="20"> </A>
<B>כ</B> ידענו יהוה רשענו, עוון אבותינו:  כי חטאנו, לך. 
<A NAME="21"> </A>
<B>כא</B> אל-תנאץ למען שמך, אל-תנבל כיסא כבודך; זכור, אל-תפר בריתך איתנו. 
<A NAME="22"> </A>
<B>כב</B> היש בהבלי הגויים מגשימים, ואם-השמיים ייתנו רביבים; הלוא אתה-הוא יהוה אלוהינו, ונקווה-לך--כי-אתה עשית, את-כל-אלה.  {פ}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
יד
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1114')</SCRIPT></P>
</BODY></HTML>
