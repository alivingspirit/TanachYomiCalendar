<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
ג
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ג</H1>

<A NAME="1"> </A>
<P><B>א</B> אחר הדברים האלה, גידל המלך אחשוורוש את-המן בן-המדתא האגגי--וינשאהו; וישם, את-כיסאו, מעל, כל-השרים אשר איתו. 
<A NAME="2"> </A>
<B>ב</B> וכל-עבדי המלך אשר-בשער המלך, כורעים ומשתחווים להמן--כי-כן, ציווה-לו המלך; ומורדכיי--לא יכרע, ולא ישתחווה. 
<A NAME="3"> </A>
<B>ג</B> ויאמרו עבדי המלך, אשר-בשער המלך--למורדכיי:  מדוע אתה עובר, את מצות המלך. 
<A NAME="4"> </A>
<B>ד</B> ויהי, כאומרם אליו יום ויום, ולא שמע, אליהם; ויגידו להמן, לראות היעמדו דברי מורדכיי--כי-הגיד להם, אשר-הוא יהודי. 
<A NAME="5"> </A>
<B>ה</B> וירא המן--כי-אין מורדכיי, כורע ומשתחווה לו; ויימלא המן, חמה. 
<A NAME="6"> </A>
<B>ו</B> וייבז בעיניו, לשלוח יד במורדכיי לבדו--כי-הגידו לו, את-עם מורדכיי; ויבקש המן, להשמיד את-כל-היהודים אשר בכל-מלכות אחשוורוש--עם מורדכיי. 
<A NAME="7"> </A>
<B>ז</B> בחודש הראשון, הוא-חודש ניסן, בשנת שתים עשרה, למלך אחשוורוש:  הפיל פור הוא הגורל לפני המן, מיום ליום ומחודש לחודש שנים-עשר--הוא-חודש אדר.  {ס}</P>
<A NAME="8"> </A>
<P><B>ח</B> ויאמר המן, למלך אחשוורוש--ישנו עם-אחד מפוזר ומפורד בין העמים, בכול מדינות מלכותך; ודתיהם שונות מכל-עם, ואת-דתי המלך אינם עושים, ולמלך אין-שווה, להניחם. 
<A NAME="9"> </A>
<B>ט</B> אם-על-המלך טוב, ייכתב לאבדם; ועשרת אלפים כיכר-כסף, אשקול על-ידי עושי המלאכה, להביא, אל-גנזי המלך. 
<A NAME="10"> </A>
<B>י</B> ויסר המלך את-טבעתו, מעל ידו; וייתנה, להמן בן-המדתא האגגי--צורר היהודים. 
<A NAME="11"> </A>
<B>יא</B> ויאמר המלך להמן, הכסף נתון לך; והעם, לעשות בו כטוב בעיניך. 
<A NAME="12"> </A>
<B>יב</B> וייקראו סופרי המלך בחודש הראשון, בשלושה עשר יום בו, וייכתב ככל-אשר-ציווה המן אל אחשדרפני-המלך ואל-הפחות אשר על-מדינה ומדינה ואל-שרי עם ועם, מדינה ומדינה ככתבה ועם ועם כלשונו:  בשם המלך אחשוורוש נכתב, ונחתם בטבעת המלך. 
<A NAME="13"> </A>
<B>יג</B> ונשלוח ספרים ביד הרצים, אל-כל-מדינות המלך--להשמיד להרוג ולאבד את-כל-היהודים מנער ועד-זקן טף ונשים ביום אחד, בשלושה עשר לחודש שנים-עשר הוא-חודש אדר; ושללם, לבוז. 
<A NAME="14"> </A>
<B>יד</B> פתשגן הכתב, להינתן דת בכל-מדינה ומדינה, גלוי, לכל-העמים--להיות עתידים, ליום הזה. 
<A NAME="15"> </A>
<B>טו</B> הרצים יצאו דחופים, בדבר המלך, והדת ניתנה, בשושן הבירה; והמלך והמן ישבו לשתות, והעיר שושן נבוכה.  {ס}</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
ג
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3303')</SCRIPT></P>
</BODY></HTML>
