<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
יב
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק יב</H1>

<A NAME="1"> </A>
<P><B>א</B> ואלה מלכי הארץ, אשר הכו בני-ישראל ויירשו את-ארצם, בעבר הירדן, מזרחה השמש--מנחל ארנון עד-הר חרמון, וכל-הערבה מזרחה. 
<A NAME="2"> </A>
<B>ב</B> סיחון מלך האמורי, היושב בחשבון--מושל מערוער אשר על-שפת-נחל ארנון ותוך הנחל, וחצי הגלעד, ועד יבוק הנחל, גבול בני עמון. 
<A NAME="3"> </A>
<B>ג</B> והערבה עד-ים כנרות מזרחה, ועד ים הערבה ים-המלח מזרחה, דרך, בית הישימות; ומתימן--תחת, אשדות הפסגה. 
<A NAME="4"> </A>
<B>ד</B> וגבול, עוג מלך הבשן, מיתר, הרפאים--היושב בעשתרות, ובאדרעי. 
<A NAME="5"> </A>
<B>ה</B> ומושל בהר חרמון ובסלכה, ובכל-הבשן, עד-גבול הגשורי, והמעכתי; וחצי, הגלעד--גבול, סיחון מלך-חשבון. 
<A NAME="6"> </A>
<B>ו</B> משה עבד-יהוה ובני ישראל, הכום; וייתנה משה עבד-יהוה ירושה, לראובני ולגדי, ולחצי, שבט המנשה.  {ס}</P>
<A NAME="7"> </A>
<P><B>ז</B> ואלה מלכי הארץ אשר הכה יהושוע ובני ישראל, בעבר הירדן ימה, מבעל גד בבקעת הלבנון, ועד-ההר החלק העולה שעירה; וייתנה יהושוע לשבטי ישראל, ירושה--כמחלקותם. 
<A NAME="8"> </A>
<B>ח</B> בהר ובשפילה, ובערבה ובאשדות, ובמדבר, ובנגב--החיתי, האמורי, והכנעני הפריזי, החיווי והיבוסי.  {ש}</P>
<A NAME="9"> </A>
<P><B>ט</B> מלך יריחו,  {ס}  אחד;  {ס}  מלך העיי אשר-מצד בית-אל, אחד.  {ר}<BR>
<A NAME="10"> </A>
<B>י</B> מלך ירושלים  {ס}  אחד,  {ס}  מלך חברון  {ס}  אחד.  {ר}<BR>
<A NAME="11"> </A>
<B>יא</B> מלך ירמות  {ס}  אחד,  {ס}  מלך לכיש  {ס}  אחד.  {ר}<BR>
<A NAME="12"> </A>
<B>יב</B> מלך עגלון  {ס}  אחד,  {ס}  מלך גזר  {ס}  אחד.  {ר}<BR>
<A NAME="13"> </A>
<B>יג</B> מלך דביר  {ס}  אחד,  {ס}  מלך גדר  {ס}  אחד.  {ר}<BR>
<A NAME="14"> </A>
<B>יד</B> מלך חורמה  {ס}  אחד,  {ס}  מלך ערד  {ס}  אחד.  {ר}<BR>
<A NAME="15"> </A>
<B>טו</B> מלך לבנה  {ס}  אחד,  {ס}  מלך עדולם  {ס}  אחד.  {ר}<BR>
<A NAME="16"> </A>
<B>טז</B> מלך מקדה  {ס}  אחד,  {ס}  מלך בית-אל  {ס}  אחד.  {ר}<BR>
<A NAME="17"> </A>
<B>יז</B> מלך תפוח  {ס}  אחד,  {ס}  מלך חפר  {ס}  אחד.  {ר}<BR>
<A NAME="18"> </A>
<B>יח</B> מלך אפק  {ס}  אחד,  {ס}  מלך לשרון  {ס}  אחד.  {ר}<BR>
<A NAME="19"> </A>
<B>יט</B> מלך מדון  {ס}  אחד,  {ס}  מלך חצור  {ס}  אחד.  {ר}<BR>
<A NAME="20"> </A>
<B>כ</B> מלך שמרון מרון  {ס}  אחד,  {ס}  מלך אכשף  {ס}  אחד.  {ר}<BR>
<A NAME="21"> </A>
<B>כא</B> מלך תענך  {ס}  אחד,  {ס}  מלך מגידו  {ס}  אחד.  {ר}<BR>
<A NAME="22"> </A>
<B>כב</B> מלך קדש  {ס}  אחד,  {ס}  מלך-יוקנעם לכרמל  {ס}  אחד.  {ר}<BR>
<A NAME="23"> </A>
<B>כג</B> מלך דור לנפת דור,  {ס}  אחד;  {ס}  מלך-גויים לגלגל,  {ס}  אחד.  {ר}<BR>
<A NAME="24"> </A>
<B>כד</B> מלך תרצה,  {ס}  אחד;  {ס}  כל-מלכים, שלושים  {ס}  ואחד.  {ר}<BR> {ש}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
יב
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0612')</SCRIPT></P>
</BODY></HTML>
