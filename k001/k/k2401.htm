<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלאכי פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלאכי - <A HREF="k24.htm">הכול</A><BR>פרק
א
<A HREF="k2402.htm">ב</A>
<A HREF="k2403.htm">ג</A>
</P>
<HR>

<H1>מלאכי פרק א</H1>

<A NAME="1"> </A>
<P><B>א</B> משא דבר-יהוה, אל-ישראל, ביד, מלאכי. 
<A NAME="2"> </A>
<B>ב</B> אהבתי אתכם אמר יהוה, ואמרתם במה אהבתנו; הלוא-אח עשיו ליעקוב נאום-יהוה, ואוהב את-יעקוב. 
<A NAME="3"> </A>
<B>ג</B> ואת-עשיו, שנאתי; ואשים את-הריו שממה, ואת-נחלתו לתנות מדבר. 
<A NAME="4"> </A>
<B>ד</B> כי-תאמר אדום רוששנו, ונשוב ונבנה חורבות--כה אמר יהוה צבאות, המה יבנו ואני אהרוס; וקראו להם גבול רשעה, והעם אשר-זעם יהוה עד-עולם. 
<A NAME="5"> </A>
<B>ה</B> ועיניכם, תראינה; ואתם תאמרו יגדל יהוה, מעל לגבול ישראל. 
<A NAME="6"> </A>
<B>ו</B> בן יכבד אב, ועבד אדוניו; ואם-אב אני איה כבודי ואם-אדונים אני איה מוראי אמר יהוה צבאות, לכם הכוהנים בוזי שמי, ואמרתם, במה בזינו את-שמך. 
<A NAME="7"> </A>
<B>ז</B> מגישים על-מזבחי לחם מגואל, ואמרתם במה גיאלנוך; באמורכם, שולחן יהוה נבזה הוא. 
<A NAME="8"> </A>
<B>ח</B> וכי-תגישון עיוור לזבוח אין רע, וכי תגישו פיסח וחולה אין רע; הקריבהו נא לפחתך, הירצך או היישא פניך--אמר, יהוה צבאות. 
<A NAME="9"> </A>
<B>ט</B> ועתה חלו-נא פני-אל, ויחוננו; מידכם, הייתה זאת--היישא מכם פנים, אמר יהוה צבאות. 
<A NAME="10"> </A>
<B>י</B> מי גם-בכם ויסגור דלתיים, ולא-תאירו מזבחי חינם; אין-לי חפץ בכם, אמר יהוה צבאות, ומנחה, לא-ארצה מידכם. 
<A NAME="11"> </A>
<B>יא</B> כי ממזרח-שמש ועד-מבואו, גדול שמי בגויים, ובכל-מקום מוקטר מוגש לשמי, ומנחה טהורה:  כי-גדול שמי בגויים, אמר יהוה צבאות. 
<A NAME="12"> </A>
<B>יב</B> ואתם, מחללים אותו--באמורכם, שולחן אדוניי מגואל הוא, וניבו, נבזה אוכלו. 
<A NAME="13"> </A>
<B>יג</B> ואמרתם הנה מתלאה והפחתם אותו, אמר יהוה צבאות, והבאתם גזול ואת-הפיסח ואת-החולה, והבאתם את-המנחה; הארצה אותה מידכם, אמר יהוה.  {ס}</P>
<A NAME="14"> </A>
<P><B>יד</B> וארור נוכל, ויש בעדרו זכר, ונודר וזובח מושחת, לאדוניי:  כי מלך גדול אני, אמר יהוה צבאות, ושמי, נורא בגויים.</P>

<HR>
<P CLASS=s>

<A HREF="k0.htm">תנ"ך</A> -
מלאכי - <A HREF="k24.htm">הכול</A><BR>פרק
א
<A HREF="k2402.htm">ב</A>
<A HREF="k2403.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2401')</SCRIPT></P>
</BODY></HTML>
