<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
א
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק א</H1>

<A NAME="1"> </A>
<P><B>א</B> ויהי, אחרי מות משה--עבד יהוה; ויאמר יהוה אל-יהושוע בן-נון, משרת משה לאמור. 
<A NAME="2"> </A>
<B>ב</B> משה עבדי, מת; ועתה קום עבור את-הירדן הזה, אתה וכל-העם הזה, אל-הארץ, אשר אנוכי נותן להם לבני ישראל. 
<A NAME="3"> </A>
<B>ג</B> כל-מקום, אשר תדרוך כף-רגלכם בו--לכם נתתיו:  כאשר דיברתי, אל-משה. 
<A NAME="4"> </A>
<B>ד</B> מהמדבר והלבנון הזה ועד-הנהר הגדול נהר-פרת, כול ארץ החיתים, ועד-הים הגדול, מבוא השמש--יהיה, גבולכם. 
<A NAME="5"> </A>
<B>ה</B> לא-יתייצב איש לפניך, כול ימי חייך:  כאשר הייתי עם-משה אהיה עימך, לא ארפך ולא אעזבך. 
<A NAME="6"> </A>
<B>ו</B> חזק, ואמץ:  כי אתה, תנחיל את-העם הזה, את-הארץ, אשר-נשבעתי לאבותם לתת להם. 
<A NAME="7"> </A>
<B>ז</B> רק חזק ואמץ מאוד, לשמור לעשות ככל-התורה--אשר ציווך משה עבדי, אל-תסור ממנו ימין ושמאל:  למען תשכיל, בכול אשר תלך. 
<A NAME="8"> </A>
<B>ח</B> לא-ימוש ספר התורה הזה מפיך, והגית בו יומם ולילה, למען תשמור לעשות, ככל-הכתוב בו:  כי-אז תצליח את-דרכיך, ואז תשכיל. 
<A NAME="9"> </A>
<B>ט</B> הלוא ציוויתיך חזק ואמץ, אל-תערוץ ואל-תיחת:  כי עימך יהוה אלוהיך, בכול אשר תלך.  {פ}</P>
<A NAME="10"> </A>
<P><B>י</B> ויצו יהושוע, את-שוטרי העם לאמור. 
<A NAME="11"> </A>
<B>יא</B> עברו בקרב המחנה, וצוו את-העם לאמור, הכינו לכם, צידה:  כי בעוד שלושת ימים, אתם עוברים את-הירדן הזה, לבוא לרשת את-הארץ, אשר יהוה אלוהיכם נותן לכם לרשתה.  {פ}</P>
<A NAME="12"> </A>
<P><B>יב</B> ולראובני, ולגדי, ולחצי, שבט המנשה--אמר יהושוע, לאמור. 
<A NAME="13"> </A>
<B>יג</B> זכור, את-הדבר, אשר ציווה אתכם משה עבד-יהוה, לאמור:  יהוה אלוהיכם מניח לכם, ונתן לכם את-הארץ הזאת. 
<A NAME="14"> </A>
<B>יד</B> נשיכם טפכם, ומקניכם, יישבו, בארץ אשר נתן לכם משה בעבר הירדן; ואתם תעברו חמושים לפני אחיכם, כול גיבורי החיל, ועזרתם, אותם. 
<A NAME="15"> </A>
<B>טו</B> עד אשר-יניח יהוה לאחיכם, ככם, וירשו גם-המה, את-הארץ אשר-יהוה אלוהיכם נותן להם; ושבתם לארץ ירושתכם, וירשתם אותה, אשר נתן לכם משה עבד יהוה, בעבר הירדן מזרח השמש. 
<A NAME="16"> </A>
<B>טז</B> ויענו, את-יהושוע לאמור:  כול אשר-ציוויתנו נעשה, ואל-כל-אשר תשלחנו נלך. 
<A NAME="17"> </A>
<B>יז</B> ככול אשר-שמענו אל-משה, כן נשמע אליך:  רק יהיה יהוה אלוהיך, עימך, כאשר היה, עם-משה. 
<A NAME="18"> </A>
<B>יח</B> כל-איש אשר-ימרה את-פיך, ולא-ישמע את-דבריך לכול אשר-תצוונו--יומת:  רק, חזק ואמץ.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
א
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0601')</SCRIPT></P>
</BODY></HTML>
