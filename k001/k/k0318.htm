<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
יח
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק יח</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-בני ישראל, ואמרת אליהם:  אני, יהוה אלוהיכם. 
<A NAME="3"> </A>
<B>ג</B> כמעשה ארץ-מצריים אשר ישבתם-בה, לא תעשו; וכמעשה ארץ-כנען אשר אני מביא אתכם שמה, לא תעשו, ובחוקותיהם, לא תלכו. 
<A NAME="4"> </A>
<B>ד</B> את-משפטיי תעשו ואת-חוקותיי תשמרו, ללכת בהם:  אני, יהוה אלוהיכם. 
<A NAME="5"> </A>
<B>ה</B> ושמרתם את-חוקותיי ואת-משפטיי, אשר יעשה אותם האדם וחי בהם:  אני, יהוה.  {ס}</P>
<A NAME="6"> </A>
<P><B>ו</B> איש איש אל-כל-שאר בשרו, לא תקרבו לגלות ערווה:  אני, יהוה.  {ס}</P>
<A NAME="7"> </A>
<P><B>ז</B> ערוות אביך וערוות אימך, לא תגלה:  אימך היא, לא תגלה ערוותה.  {ס}</P>
<A NAME="8"> </A>
<P><B>ח</B> ערוות אשת-אביך, לא תגלה:  ערוות אביך, היא.  {ס}</P>
<A NAME="9"> </A>
<P><B>ט</B> ערוות אחותך בת-אביך, או בת-אימך, מולדת בית, או מולדת חוץ--לא תגלה, ערוותן.  {ס}</P>
<A NAME="10"> </A>
<P><B>י</B> ערוות בת-בנך או בת-בתך, לא תגלה ערוותן:  כי ערוותך, הנה.  {ס}</P>
<A NAME="11"> </A>
<P><B>יא</B> ערוות בת-אשת אביך מולדת אביך, אחותך היא--לא תגלה, ערוותה.  {ס}</P>
<A NAME="12"> </A>
<P><B>יב</B> ערוות אחות-אביך, לא תגלה:  שאר אביך, היא.  {ס}</P>
<A NAME="13"> </A>
<P><B>יג</B> ערוות אחות-אימך, לא תגלה:  כי-שאר אימך, היא.  {ס}</P>
<A NAME="14"> </A>
<P><B>יד</B> ערוות אחי-אביך, לא תגלה:  אל-אשתו לא תקרב, דודתך היא.  {ס}</P>
<A NAME="15"> </A>
<P><B>טו</B> ערוות כלתך, לא תגלה:  אשת בנך היא, לא תגלה ערוותה.  {ס}</P>
<A NAME="16"> </A>
<P><B>טז</B> ערוות אשת-אחיך, לא תגלה:  ערוות אחיך, היא.  {ס}</P>
<A NAME="17"> </A>
<P><B>יז</B> ערוות אישה ובתה, לא תגלה:  את-בת-בנה ואת-בת-בתה, לא תיקח לגלות ערוותה--שארה הנה, זימה היא. 
<A NAME="18"> </A>
<B>יח</B> ואישה אל-אחותה, לא תיקח:  לצרור, לגלות ערוותה עליה--בחייה. 
<A NAME="19"> </A>
<B>יט</B> ואל-אישה, בנידת טומאתה--לא תקרב, לגלות ערוותה. 
<A NAME="20"> </A>
<B>כ</B> ואל-אשת, עמיתך--לא-תיתן שכובתך, לזרע:  לטומאה-בה. 
<A NAME="21"> </A>
<B>כא</B> ומזרעך לא-תיתן, להעביר למולך; ולא תחלל את-שם אלוהיך, אני יהוה. 
<A NAME="22"> </A>
<B>כב</B> ואת-זכר--לא תשכב, משכבי אישה:  תועבה, היא. 
<A NAME="23"> </A>
<B>כג</B> ובכל-בהמה לא-תיתן שכובתך, לטומאה-בה; ואישה, לא-תעמוד לפני בהמה לרבעה--תבל הוא. 
<A NAME="24"> </A>
<B>כד</B> אל-תיטמאו, בכל-אלה:  כי בכל-אלה נטמאו הגויים, אשר-אני משלח מפניכם. 
<A NAME="25"> </A>
<B>כה</B> ותטמא הארץ, ואפקוד עוונה עליה; ותקיא הארץ, את-יושביה. 
<A NAME="26"> </A>
<B>כו</B> ושמרתם אתם, את-חוקותיי ואת-משפטיי, ולא תעשו, מכול התועבות האלה:  האזרח, והגר הגר בתוככם. 
<A NAME="27"> </A>
<B>כז</B> כי את-כל-התועבות האל, עשו אנשי-הארץ אשר לפניכם; ותטמא, הארץ. 
<A NAME="28"> </A>
<B>כח</B> ולא-תקיא הארץ אתכם, בטמאכם אותה, כאשר קאה את-הגוי, אשר לפניכם. 
<A NAME="29"> </A>
<B>כט</B> כי כל-אשר יעשה, מכול התועבות האלה--ונכרתו הנפשות העושות, מקרב עמם. 
<A NAME="30"> </A>
<B>ל</B> ושמרתם את-משמרתי, לבלתי עשות מחוקות התועבות אשר נעשו לפניכם, ולא תיטמאו, בהם:  אני, יהוה אלוהיכם.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
יח
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0318')</SCRIPT></P>
</BODY></HTML>
