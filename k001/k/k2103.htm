<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - צפניה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
<A HREF="k2101.htm">א</A>
<A HREF="k2102.htm">ב</A>
ג
</P>
<HR>

<H1>צפניה פרק ג</H1>

<A NAME="1"> </A>
<P><B>א</B> הוי מוראה, ונגאלה--העיר, היונה. 
<A NAME="2"> </A>
<B>ב</B> לא שמעה בקול, לא לקחה מוסר; ביהוה לא בטחה, אל-אלוהיה לא קרבה. 
<A NAME="3"> </A>
<B>ג</B> שריה בקרבה, אריות שואגים; שופטיה זאבי ערב, לא גרמו לבוקר. 
<A NAME="4"> </A>
<B>ד</B> נביאיה, פוחזים, אנשי, בוגדות; כוהניה, חיללו-קודש, חמסו, תורה. 
<A NAME="5"> </A>
<B>ה</B> יהוה צדיק בקרבה, לא יעשה עוולה; בבוקר בבוקר משפטו ייתן לאור, לא נעדר, ולא-יודע עוול, בושת. 
<A NAME="6"> </A>
<B>ו</B> הכרתי גויים, נשמו פינותם--החרבתי חוצותם, מבלי עובר; נצדו עריהם מבלי-איש, מאין יושב. 
<A NAME="7"> </A>
<B>ז</B> אמרתי אך-תיראי אותי, תקחי מוסר, ולא-ייכרת מעונה, כול אשר-פקדתי עליה; אכן השכימו השחיתו, כול עלילותם. 
<A NAME="8"> </A>
<B>ח</B> לכן חכו-לי נאום-יהוה, ליום קומי לעד:  כי משפטי לאסוף גויים לקובצי ממלכות, לשפוך עליהם זעמי כול חרון אפי--כי באש קנאתי, תיאכל כל-הארץ. 
<A NAME="9"> </A>
<B>ט</B> כי-אז אהפוך אל-עמים, שפה ברורה, לקרוא כולם בשם יהוה, לעובדו שכם אחד. 
<A NAME="10"> </A>
<B>י</B> מעבר, לנהרי-כוש--עתריי, בת-פוציי, יובילון, מנחתי. 
<A NAME="11"> </A>
<B>יא</B> ביום ההוא, לא תבושי מכול עלילותייך, אשר פשעת, בי:  כי-אז אסיר מקרבך, עליזי גאוותך, ולא-תוסיפי לגובהה עוד, בהר קודשי. 
<A NAME="12"> </A>
<B>יב</B> והשארתי בקרבך, עם עני ודל; וחסו, בשם יהוה. 
<A NAME="13"> </A>
<B>יג</B> שארית ישראל לא-יעשו עוולה, ולא-ידברו כזב, ולא-יימצא בפיהם, לשון תרמית:  כי-המה ירעו ורבצו, ואין מחריד.  {פ}</P>
<A NAME="14"> </A>
<P><B>יד</B> רוני, בת-ציון--הריעו, ישראל; שמחי ועולזי בכל-לב, בת ירושלים. 
<A NAME="15"> </A>
<B>טו</B> הסיר יהוה משפטייך, פינה אויבך; מלך ישראל יהוה בקרבך, לא-תיראי רע עוד.  {פ}</P>
<A NAME="16"> </A>
<P><B>טז</B> ביום ההוא, ייאמר לירושלים אל-תיראי:  ציון, אל-ירפו ידייך. 
<A NAME="17"> </A>
<B>יז</B> יהוה אלוהייך בקרבך, גיבור יושיע; ישיש עלייך בשמחה, יחריש באהבתו--יגיל עלייך, ברינה. 
<A NAME="18"> </A>
<B>יח</B> נוגי ממועד אספתי, ממך היו--משאת עליה, חרפה. 
<A NAME="19"> </A>
<B>יט</B> הנני עושה את-כל-מענייך, בעת ההיא; והושעתי את-הצולעה, והנידחה אקבץ, ושמתים לתהילה ולשם, בכל-הארץ בושתם. 
<A NAME="20"> </A>
<B>כ</B> בעת ההיא אביא אתכם, ובעת קבצי אתכם:  כי-אתן אתכם לשם ולתהילה, בכול עמי הארץ, בשובי את-שבותיכם לעיניכם, אמר יהוה.  {ש}</P>

<HR>
<P CLASS=s>

<A HREF="k0.htm">תנ"ך</A> -
צפניה - <A HREF="k21.htm">הכול</A><BR>פרק
<A HREF="k2101.htm">א</A>
<A HREF="k2102.htm">ב</A>
ג
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2103')</SCRIPT></P>
</BODY></HTML>
