<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - רות פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
<A HREF="k2901.htm">א</A>
ב
<A HREF="k2903.htm">ג</A>
<A HREF="k2904.htm">ד</A>
</P>
<HR>

<H1>רות פרק ב</H1>

<A NAME="1"> </A>
<P><B>א</B> ולנועמי מודע לאישה, איש גיבור חיל--ממשפחת, אלימלך:  ושמו, בועז. 
<A NAME="2"> </A>
<B>ב</B> ותאמר רות המואבייה אל-נועמי, אלכה-נא השדה ואלקוטה בשיבולים--אחר, אשר אמצא-חן בעיניו; ותאמר לה, לכי בתי. 
<A NAME="3"> </A>
<B>ג</B> ותלך ותבוא ותלקט בשדה, אחרי הקוצרים; וייקר מקרהא--חלקת השדה לבועז, אשר ממשפחת אלימלך. 
<A NAME="4"> </A>
<B>ד</B> והנה-בועז, בא מבית לחם, ויאמר לקוצרים, יהוה עימכם; ויאמרו לו, יברכך יהוה. 
<A NAME="5"> </A>
<B>ה</B> ויאמר בועז לנערו, הניצב על-הקוצרים:  למי, הנערה הזאת. 
<A NAME="6"> </A>
<B>ו</B> ויען, הנער הניצב על-הקוצרים--ויאמר:  נערה מואבייה היא, השבה עם-נועמי משדה מואב. 
<A NAME="7"> </A>
<B>ז</B> ותאמר, אלקוטה-נא ואספתי בעומרים, אחרי, הקוצרים; ותבוא ותעמוד, מאז הבוקר ועד-עתה--זה שבתה הבית, מעט. 
<A NAME="8"> </A>
<B>ח</B> ויאמר בועז אל-רות הלוא שמעת בתי, אל-תלכי ללקוט בשדה אחר, וגם לא תעבורי, מזה; וכה תדבקין, עם-נערותיי. 
<A NAME="9"> </A>
<B>ט</B> עינייך בשדה אשר-יקצורון, והלכת אחריהן--הלוא ציוויתי את-הנערים, לבלתי נוגעך; וצמית, והלכת אל-הכלים, ושתית, מאשר ישאבון הנערים. 
<A NAME="10"> </A>
<B>י</B> ותיפול, על-פניה, ותשתחו, ארצה; ותאמר אליו, מדוע מצאתי חן בעיניך להכירני--ואנוכי, נוכרייה. 
<A NAME="11"> </A>
<B>יא</B> ויען בועז, ויאמר לה--הוגד הוגד לי כול אשר-עשית את-חמותך, אחרי מות אישך; ותעזבי אביך ואימך, וארץ מולדתך, ותלכי, אל-עם אשר לא-ידעת תמול שלשום. 
<A NAME="12"> </A>
<B>יב</B> ישלם יהוה, פועלך; ותהי משכורתך שלמה, מעם יהוה אלוהי ישראל, אשר-באת, לחסות תחת-כנפיו. 
<A NAME="13"> </A>
<B>יג</B> ותאמר אמצא-חן בעיניך אדוני, כי ניחמתני, וכי דיברת, על-לב שפחתך; ואנוכי לא אהיה, כאחת שפחותיך. 
<A NAME="14"> </A>
<B>יד</B> ויאמר לה בועז לעת האוכל, גושי הלום ואכלת מן-הלחם, וטבלת פיתך, בחומץ; ותשב, מצד הקוצרים, ויצבוט-לה קלי, ותאכל ותשבע ותותר. 
<A NAME="15"> </A>
<B>טו</B> ותקם, ללקט; ויצו בועז את-נעריו לאמור, גם בין העומרים תלקט--ולא תכלימוה. 
<A NAME="16"> </A>
<B>טז</B> וגם שול-תשולו לה, מן-הצבתים; ועזבתם וליקטה, ולא תגערו-בה. 
<A NAME="17"> </A>
<B>יז</B> ותלקט בשדה, עד-הערב; ותחבוט את אשר-ליקטה, ויהי כאיפה שעורים. 
<A NAME="18"> </A>
<B>יח</B> ותישא ותבוא העיר, ותרא חמותה את אשר-ליקטה; ותוצא, ותיתן-לה, את אשר-הותירה, משובעה. 
<A NAME="19"> </A>
<B>יט</B> ותאמר לה חמותה איפה ליקטת היום, ואנה עשית--יהי מכירך, ברוך; ותגד לחמותה, את אשר-עשתה עימו, ותאמר שם האיש אשר עשיתי עימו היום, בועז. 
<A NAME="20"> </A>
<B>כ</B> ותאמר נועמי לכלתה, ברוך הוא ליהוה, אשר לא-עזב חסדו, את-החיים ואת-המתים; ותאמר לה נועמי, קרוב לנו האיש--מגואלינו, הוא. 
<A NAME="21"> </A>
<B>כא</B> ותאמר, רות המואבייה:  גם כי-אמר אליי, עם-הנערים אשר-לי תדבקין, עד אם-כילו, את כל-הקציר אשר-לי. 
<A NAME="22"> </A>
<B>כב</B> ותאמר נועמי, אל-רות כלתה:  טוב בתי, כי תצאי עם-נערותיו, ולא יפגעו-בך, בשדה אחר. 
<A NAME="23"> </A>
<B>כג</B> ותדבק בנערות בועז, ללקט--עד-כלות קציר-השעורים, וקציר החיטים; ותשב, את-חמותה.</P>

<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
<A HREF="k2901.htm">א</A>
ב
<A HREF="k2903.htm">ג</A>
<A HREF="k2904.htm">ד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2902')</SCRIPT></P>
</BODY></HTML>
