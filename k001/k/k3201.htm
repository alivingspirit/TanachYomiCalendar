<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - איכה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
איכה - <A HREF="k32.htm">הכול</A><BR>פרק
א
<A HREF="k3202.htm">ב</A>
<A HREF="k3203.htm">ג</A>
<A HREF="k3204.htm">ד</A>
<A HREF="k3205.htm">ה</A>
</P>
<HR>

<H1>איכה פרק א</H1>

<A NAME="1"> </A>
<P><B>א</B> איכה ישבה בדד, העיר רבתי עם--הייתה, כאלמנה; רבתי בגויים, שרתי במדינות--הייתה, למס.  {ס} 
<A NAME="2"> </A>
<B>ב</B> בכה תבכה בלילה, ודמעתה על לחייה--אין-לה מנחם, מכל-אוהביה:  כל-ריעיה בגדו בה, היו לה לאויבים.  {ס} 
<A NAME="3"> </A>
<B>ג</B> גלתה יהודה מעוני, ומרוב עבודה--היא ישבה בגויים, לא מצאה מנוח; כל-רודפיה השיגוה, בין המצרים.  {ס} 
<A NAME="4"> </A>
<B>ד</B> דרכי ציון אבילות, מבלי באי מועד--כל-שעריה שוממין, כוהניה נאנחים; בתולותיה נוגות, והיא מר-לה.  {ס} 
<A NAME="5"> </A>
<B>ה</B> היו צריה לראש אויביה שלו, כי-יהוה הוגה על רוב-פשעיה; עולליה הלכו שבי, לפני-צר.  {ס} 
<A NAME="6"> </A>
<B>ו</B> וייצא מבת-ציון, כל-הדרה; היו שריה, כאיילים לא-מצאו מרעה, וילכו בלא-כוח, לפני רודף.  {ס} 
<A NAME="7"> </A>
<B>ז</B> זכרה ירושלים, ימי עונייה ומרודיה--כול מחמודיה, אשר היו מימי קדם; בנפול עמה ביד-צר, ואין עוזר לה--ראוה צרים, שחקו על משבתיה.  {ס} 
<A NAME="8"> </A>
<B>ח</B> חטא חטאה ירושלים, על-כן לנידה הייתה; כל-מכבדיה הזילוה כי-ראו ערוותה, גם-היא נאנחה ותשב אחור.  {ס} 
<A NAME="9"> </A>
<B>ט</B> טומאתה בשוליה, לא זכרה אחריתה, ותרד פלאים, אין מנחם לה; ראה יהוה את-עוניי, כי הגדיל אויב.  {ס} 
<A NAME="10"> </A>
<B>י</B> ידו פרש צר, על כל-מחמדיה:  כי-ראתה גויים, באו מקדשה--אשר ציווית, לא-יבואו בקהל לך.  {ס} 
<A NAME="11"> </A>
<B>יא</B> כל-עמה נאנחים מבקשים לחם, נתנו מחמדיהם באוכל להשיב נפש; ראה יהוה והביטה, כי הייתי זוללה.  {ס} 
<A NAME="12"> </A>
<B>יב</B> <SMALL>ל</SMALL>א אליכם, כל-עוברי דרך--הביטו וראו, אם-יש מכאוב כמכאובי אשר עולל לי:  אשר הוגה יהוה, ביום חרון אפו.  {ס} 
<A NAME="13"> </A>
<B>יג</B> ממרום שלח-אש בעצמותיי, וירדנה; פרש רשת לרגליי, השיבני אחור--נתנני שוממה, כל-היום דווה.  {ס} 
<A NAME="14"> </A>
<B>יד</B> נשקד עול פשעיי בידו, ישתרגו עלו על-צווארי--הכשיל כוחי; נתנני אדוניי, בידי לא-אוכל קום.  {ס} 
<A NAME="15"> </A>
<B>טו</B> סילה כל-אביריי אדוניי בקרבי, קרא עליי מועד לשבור בחוריי; גת דרך אדוניי, לבתולת בת-יהודה.  {ס} 
<A NAME="16"> </A>
<B>טז</B> על-אלה אני בוכייה, עיני עיני יורדה מים--כי-רחק ממני מנחם, משיב נפשי; היו בניי שוממים, כי גבר אויב.  {ס} 
<A NAME="17"> </A>
<B>יז</B> פירשה ציון בידיה, אין מנחם לה--ציווה יהוה ליעקוב, סביביו צריו; הייתה ירושלים לנידה, ביניהם.  {ס} 
<A NAME="18"> </A>
<B>יח</B> צדיק הוא יהוה, כי פיהו מריתי; שמעו-נא כל-העמים, וראו מכאובי--בתולותיי ובחוריי, הלכו בשבי.  {ס} 
<A NAME="19"> </A>
<B>יט</B> קראתי למאהביי המה רימוני, כוהניי וזקניי בעיר גוועו:  כי-ביקשו אוכל למו, וישיבו את-נפשם.  {ס} 
<A NAME="20"> </A>
<B>כ</B> ראה יהוה כי-צר-לי, מעיי חומרמרו--נהפך ליבי בקרבי, כי מרה מריתי; מחוץ שיכלה-חרב, בבית כמוות.  {ס} 
<A NAME="21"> </A>
<B>כא</B> שמעו כי נאנחה אני, אין מנחם לי--כל-אויביי שמעו רעתי ששו, כי אתה עשית; הבאת יום-קראת, ויהיו כמוני.  {ס} 
<A NAME="22"> </A>
<B>כב</B> תבוא כל-רעתם לפניך ועולל למו, כאשר עוללת לי על כל-פשעיי:  כי-רבות אנחותיי, וליבי דווי.  {פ}</P>

<HR>
<P CLASS=s>

<A HREF="k0.htm">תנ"ך</A> -
איכה - <A HREF="k32.htm">הכול</A><BR>פרק
א
<A HREF="k3202.htm">ב</A>
<A HREF="k3203.htm">ג</A>
<A HREF="k3204.htm">ד</A>
<A HREF="k3205.htm">ה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3201')</SCRIPT></P>
</BODY></HTML>
