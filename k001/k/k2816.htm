<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - משלי פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
טז
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>

<H1>משלי פרק טז</H1>

<A NAME="1"> </A>
<P><B>א</B>  לאדם מערכי-לב;    ומיהוה, מענה לשון.<BR>
<A NAME="2"> </A>
<B>ב</B>  כל-דרכי-איש, זך בעיניו;    ותוכן רוחות יהוה.<BR>
<A NAME="3"> </A>
<B>ג</B>  גול אל-יהוה מעשיך;    וייכונו, מחשבותיך.<BR>
<A NAME="4"> </A>
<B>ד</B>  כול פעל יהוה, למענהו;    וגם-רשע, ליום רעה.<BR>
<A NAME="5"> </A>
<B>ה</B>  תועבת יהוה, כל-גבה-לב;    יד ליד, לא יינקה.<BR>
<A NAME="6"> </A>
<B>ו</B>  בחסד ואמת, יכופר עוון;    וביראת יהוה, סור מרע.<BR>
<A NAME="7"> </A>
<B>ז</B>  ברצות יהוה, דרכי-איש;    גם-אויביו, ישלים איתו.<BR>
<A NAME="8"> </A>
<B>ח</B>  טוב-מעט, בצדקה--    מרוב תבואות, בלא משפט.<BR>
<A NAME="9"> </A>
<B>ט</B>  לב אדם, יחשב דרכו;    ויהוה, יכין צעדו.<BR>
<A NAME="10"> </A>
<B>י</B>  קסם על-שפתי-מלך;    במשפט, לא ימעל-פיו.<BR>
<A NAME="11"> </A>
<B>יא</B>  פלס, ומאזני משפט--ליהוה;    מעשהו, כל-אבני-כיס.<BR>
<A NAME="12"> </A>
<B>יב</B>  תועבת מלכים, עשות רשע:    כי בצדקה, ייכון כיסא.<BR>
<A NAME="13"> </A>
<B>יג</B>  רצון מלכים, שפתי-צדק;    ודובר ישרים יאהב.<BR>
<A NAME="14"> </A>
<B>יד</B>  חמת-מלך מלאכי-מוות;    ואיש חכם יכפרנה.<BR>
<A NAME="15"> </A>
<B>טו</B>  באור-פני-מלך חיים;    ורצונו, כעב מלקוש.<BR>
<A NAME="16"> </A>
<B>טז</B>  קנה-חכמה--מה-טוב מחרוץ;    וקנות בינה, נבחר מכסף.<BR>
<A NAME="17"> </A>
<B>יז</B>  מסילת ישרים, סור מרע;    שומר נפשו, נוצר דרכו.<BR>
<A NAME="18"> </A>
<B>יח</B>  לפני-שבר גאון;    ולפני כישלון, גובה רוח.<BR>
<A NAME="19"> </A>
<B>יט</B>  טוב שפל-רוח, את-ענווים;    מחלק שלל, את-גאים.<BR>
<A NAME="20"> </A>
<B>כ</B>  משכיל על-דבר, ימצא-טוב;    ובוטח ביהוה אשריו.<BR>
<A NAME="21"> </A>
<B>כא</B>  לחכם-לב, ייקרא נבון;    ומתק שפתיים, יוסיף לקח.<BR>
<A NAME="22"> </A>
<B>כב</B>  מקור חיים, שכל בעליו;    ומוסר אווילים איוולת.<BR>
<A NAME="23"> </A>
<B>כג</B>  לב חכם, ישכיל פיהו;    ועל-שפתיו, יוסיף לקח.<BR>
<A NAME="24"> </A>
<B>כד</B>  צוף-דבש, אמרי-נועם;    מתוק לנפש, ומרפא לעצם.<BR>
<A NAME="25"> </A>
<B>כה</B>  יש דרך ישר, לפני-איש;    ואחריתה, דרכי-מוות.<BR>
<A NAME="26"> </A>
<B>כו</B>  נפש עמל, עמלה לו:    כי-אכף עליו פיהו.<BR>
<A NAME="27"> </A>
<B>כז</B>  איש בלייעל, כורה רעה;    ועל-שפתו, כאש צרבת.<BR>
<A NAME="28"> </A>
<B>כח</B>  איש תהפוכות, ישלח מדון;    ונרג<SMALL>ן</SMALL>, מפריד אלוף.<BR>
<A NAME="29"> </A>
<B>כט</B>  איש חמס, יפתה ריעהו;    והוליכו, בדרך לא-טוב.<BR>
<A NAME="30"> </A>
<B>ל</B>  עוצה עיניו, לחשוב תהפוכות;    קורץ שפתיו, כילה רעה.<BR>
<A NAME="31"> </A>
<B>לא</B>  עטרת תפארת שיבה;    בדרך צדקה, תימצא.<BR>
<A NAME="32"> </A>
<B>לב</B>  טוב ארך אפיים, מגיבור;    ומושל ברוחו, מלוכד עיר.<BR>
<A NAME="33"> </A>
<B>לג</B>  בחיק, יוטל את-הגורל;    ומיהוה, כל-משפטו.</P>

<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
טז
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2816')</SCRIPT></P>
</BODY></HTML>
