<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - נחום פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
נחום - <A HREF="k19.htm">הכול</A><BR>פרק
א
<A HREF="k1902.htm">ב</A>
<A HREF="k1903.htm">ג</A>
</P>
<HR>

<H1>נחום פרק א</H1>

<A NAME="1"> </A>
<P><B>א</B> משא, נינווה--ספר חזון נחום, האלקושי. 
<A NAME="2"> </A>
<B>ב</B> אל קנוא ונוקם יהוה, נוקם יהוה ובעל חמה; נוקם יהוה לצריו, ונוטר הוא לאויביו. 
<A NAME="3"> </A>
<B>ג</B> יהוה, ארך אפיים וגדול-כוח, ונקה, לא ינקה; יהוה, ב<SMALL>ס</SMALL>ופה ובשערה דרכו, וענן, אבק רגליו. 
<A NAME="4"> </A>
<B>ד</B> גוער בים ויבשהו, וכל-הנהרות החריב; אומלל בשן וכרמל, ופרח לבנון אומלל. 
<A NAME="5"> </A>
<B>ה</B> הרים רעשו ממנו, והגבעות התמוגגו; ותישא הארץ מפניו, ותבל וכל-יושבי בה. 
<A NAME="6"> </A>
<B>ו</B> לפני זעמו מי יעמוד, ומי יקום בחרון אפו; חמתו ניתכה כאש, והצורים ניתצו ממנו. 
<A NAME="7"> </A>
<B>ז</B> טוב יהוה, למעוז ביום צרה; ויודע, חוסי בו. 
<A NAME="8"> </A>
<B>ח</B> ובשטף עובר, כלה יעשה מקומה; ואויביו, ירדף-חושך. 
<A NAME="9"> </A>
<B>ט</B> מה-תחשבון, אל-יהוה--כלה, הוא עושה; לא-תקום פעמיים, צרה. 
<A NAME="10"> </A>
<B>י</B> כי עד-סירים סבוכים, וכסובאם סבואים; אוכלו--כקש יבש, מלא. 
<A NAME="11"> </A>
<B>יא</B> ממך יצא, חושב על-יהוה רעה--יועץ, בלייעל.  {ס}</P>
<A NAME="12"> </A>
<P><B>יב</B> כה אמר יהוה, אם-שלמים וכן רבים, וכן נגוזו, ועבר; ועיניתיך--לא אענך, עוד. 
<A NAME="13"> </A>
<B>יג</B> ועתה, אשבור מוטהו מעלייך; ומוסרותייך, אנתק. 
<A NAME="14"> </A>
<B>יד</B> וציווה עליך יהוה, לא-ייזרע משמך עוד; מבית אלוהיך אכרית פסל ומסכה, אשים קברך--כי קלותה.  {פ}</P>

<HR>
<P CLASS=s>

<A HREF="k0.htm">תנ"ך</A> -
נחום - <A HREF="k19.htm">הכול</A><BR>פרק
א
<A HREF="k1902.htm">ב</A>
<A HREF="k1903.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1901')</SCRIPT></P>
</BODY></HTML>
