<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברי הימים א פרק כט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
כט
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>

<H1>דברי הימים א פרק כט</H1>

<A NAME="1"> </A>
<P><B>א</B> ויאמר דויד המלך לכל-הקהל, שלמה בני אחד בחר-בו אלוהים נער ורך; והמלאכה גדולה--כי לא לאדם הבירה, כי ליהוה אלוהים. 
<A NAME="2"> </A>
<B>ב</B> וככל-כוחי הכינותי לבית-אלוהיי, הזהב לזהב והכסף לכסף והנחושת לנחושת הברזל לברזל, והעצים, לעצים; אבני-שוהם ומילואים אבני-פוך ורקמה, וכול אבן יקרה ואבני-שיש--לרוב. 
<A NAME="3"> </A>
<B>ג</B> ועוד, ברצותי בבית אלוהיי, יש-לי סגולה, זהב וכסף:  נתתי לבית-אלוהיי למעלה, מכל-הכינותי לבית הקודש. 
<A NAME="4"> </A>
<B>ד</B> שלושת אלפים כיכרי זהב, מזהב אופיר; ושבעת אלפים כיכר-כסף מזוקק, לטוח קירות הבתים. 
<A NAME="5"> </A>
<B>ה</B> לזהב לזהב ולכסף לכסף, ולכל-מלאכה ביד חרשים; ומי מתנדב, למלאות ידו היום ליהוה. 
<A NAME="6"> </A>
<B>ו</B> ויתנדבו שרי האבות ושרי שבטי ישראל, ושרי האלפים והמאות, ולשרי, מלאכת המלך. 
<A NAME="7"> </A>
<B>ז</B> וייתנו לעבודת בית-האלוהים, זהב כיכרים חמשת-אלפים ואדרכונים ריבוא, וכסף כיכרים עשרת אלפים, ונחושת ריבוא ושמונת אלפים כיכרים; וברזל, מאה-אלף כיכרים. 
<A NAME="8"> </A>
<B>ח</B> והנמצא איתו אבנים, נתנו לאוצר בית-יהוה--על יד-יחיאל, הגרשוני. 
<A NAME="9"> </A>
<B>ט</B> וישמחו העם, על-התנדבם, כי בלב שלם, התנדבו ליהוה; וגם דויד המלך, שמח שמחה גדולה.  {פ}</P>
<A NAME="10"> </A>
<P><B>י</B> ויברך דויד את-יהוה, לעיני כל-הקהל; ויאמר דויד, ברוך אתה יהוה אלוהי ישראל אבינו, מעולם, ועד-עולם. 
<A NAME="11"> </A>
<B>יא</B> לך יהוה הגדולה והגבורה והתפארת, והנצח וההוד, כי-כול, בשמיים ובארץ:  לך יהוה הממלכה, והמתנשא לכול לראש. 
<A NAME="12"> </A>
<B>יב</B> והעושר והכבוד, מלפניך, ואתה מושל בכול, ובידך כוח וגבורה; ובידך, לגדל ולחזק לכול. 
<A NAME="13"> </A>
<B>יג</B> ועתה אלוהינו, מודים אנחנו לך; ומהללים, לשם תפארתך. 
<A NAME="14"> </A>
<B>יד</B> וכי מי אני, ומי עמי, כי-נעצור כוח, להתנדב כזאת:  כי-ממך הכול, ומידך נתנו לך. 
<A NAME="15"> </A>
<B>טו</B> כי-גרים אנחנו לפניך ותושבים, ככל-אבותינו:  כצל ימינו על-הארץ, ואין מקוה. 
<A NAME="16"> </A>
<B>טז</B> יהוה אלוהינו--כול ההמון הזה אשר הכינונו, לבנות-לך בית לשם קודשך:  מידך הוא, ולך הכול. 
<A NAME="17"> </A>
<B>יז</B> וידעתי אלוהיי--כי אתה בוחן לבב, ומישרים תרצה; אני, ביושר לבבי התנדבתי כל-אלה, ועתה עמך הנמצאו-פה, ראיתי בשמחה להתנדב-לך. 
<A NAME="18"> </A>
<B>יח</B> יהוה, אלוהי אברהם יצחק וישראל אבותינו, שומרה-זאת לעולם, ליצר מחשבות לבב עמך; והכן לבבם, אליך. 
<A NAME="19"> </A>
<B>יט</B> ולשלמה בני, תן לבב שלם, לשמור מצוותיך, עדוותיך וחוקיך; ולעשות הכול, ולבנות הבירה אשר-הכינותי.  {פ}</P>
<A NAME="20"> </A>
<P><B>כ</B> ויאמר דויד לכל-הקהל, ברכו-נא את-יהוה אלוהיכם; ויברכו כל-הקהל, ליהוה אלוהי אבותיהם, וייקדו וישתחוו ליהוה, ולמלך. 
<A NAME="21"> </A>
<B>כא</B> ויזבחו ליהוה זבחים ויעלו עולות ליהוה, למוחרת היום ההוא--פרים אלף אילים אלף כבשים אלף, ונסכיהם; וזבחים לרוב, לכל-ישראל. 
<A NAME="22"> </A>
<B>כב</B> ויאכלו וישתו לפני יהוה, ביום ההוא--בשמחה גדולה; וימליכו שנית לשלמה בן-דויד, וימשחו ליהוה לנגיד ולצדוק לכוהן. 
<A NAME="23"> </A>
<B>כג</B> ויישב שלמה על-כיסא יהוה למלך, תחת-דויד אביו--ויצלח; וישמעו אליו, כל-ישראל. 
<A NAME="24"> </A>
<B>כד</B> וכל-השרים, והגיבורים, וגם, כל-בני המלך דויד--נתנו יד, תחת שלמה המלך. 
<A NAME="25"> </A>
<B>כה</B> ויגדל יהוה את-שלמה למעלה, לעיני כל-ישראל; וייתן עליו, הוד מלכות, אשר לא-היה על-כל-מלך לפניו, על-ישראל.  {פ}</P>
<A NAME="26"> </A>
<P><B>כו</B> ודויד, בן-ישי, מלך, על-כל-ישראל. 
<A NAME="27"> </A>
<B>כז</B> והימים, אשר מלך על-ישראל--ארבעים, שנה:  בחברון מלך שבע שנים, ובירושלים מלך שלושים ושלוש. 
<A NAME="28"> </A>
<B>כח</B> וימת בשיבה טובה, שבע ימים עושר וכבוד; וימלוך שלמה בנו, תחתיו. 
<A NAME="29"> </A>
<B>כט</B> ודברי דויד המלך, הראשונים והאחרונים--הנם כתובים, על-דברי שמואל הרואה, ועל-דברי נתן הנביא, ועל-דברי גד החוזה. 
<A NAME="30"> </A>
<B>ל</B> עם כל-מלכותו, וגבורתו; והעיתים, אשר עברו עליו ועל-ישראל, ועל, כל-ממלכות הארצות.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
כט
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k25a29')</SCRIPT></P>
</BODY></HTML>
