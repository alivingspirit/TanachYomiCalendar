<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
ט
<A HREF="k3310.htm">י</A>
</P>
<HR>

<H1>אסתר פרק ט</H1>

<A NAME="1"> </A>
<P><B>א</B> ובשנים עשר חודש הוא-חודש אדר, בשלושה עשר יום בו, אשר הגיע דבר-המלך ודתו, להיעשות:  ביום, אשר שיברו אויבי היהודים לשלוט בהם, ונהפוך הוא, אשר ישלטו היהודים המה בשונאיהם. 
<A NAME="2"> </A>
<B>ב</B> נקהלו היהודים בעריהם, בכל-מדינות המלך אחשוורוש, לשלוח יד, במבקשי רעתם; ואיש לא-עמד לפניהם, כי-נפל פחדם על-כל-העמים. 
<A NAME="3"> </A>
<B>ג</B> וכל-שרי המדינות והאחשדרפנים והפחות, ועושי המלאכה אשר למלך--מנשאים, את-היהודים:  כי-נפל פחד-מורדכיי, עליהם. 
<A NAME="4"> </A>
<B>ד</B> כי-גדול מורדכיי בבית המלך, ושומעו הולך בכל-המדינות:  כי-האיש מורדכיי, הולך וגדול. 
<A NAME="5"> </A>
<B>ה</B> ויכו היהודים בכל-אויביהם, מכת-חרב והרג ואבדן; ויעשו בשונאיהם, כרצונם. 
<A NAME="6"> </A>
<B>ו</B> ובשושן הבירה, הרגו היהודים ואבד--חמש מאות,  {ר}<BR> איש.  {ס} 
<A NAME="7"> </A>
<B>ז</B> ואת  {ר}<BR> פרשנד<SMALL>ת</SMALL>א  {ס}  ואת  {ר}<BR> דלפון,  {ס}  ואת  {ר}<BR> אספתא.  {ס} 
<A NAME="8"> </A>
<B>ח</B> ואת  {ר}<BR> פורתא  {ס}  ואת  {ר}<BR> אדליא,  {ס}  ואת  {ר}<BR> ארידתא.  {ס} 
<A NAME="9"> </A>
<B>ט</B> ואת  {ר}<BR> פרמ<SMALL>ש</SMALL>תא  {ס}  ואת  {ר}<BR> אריסיי,  {ס}  ואת  {ר}<BR> ארידיי  {ס}  ואת  {ר}<BR> <BIG>ו</BIG>י<SMALL>ז</SMALL>תא.  {ס} 
<A NAME="10"> </A>
<B>י</B> עשרת  {ר}<BR> בני המן בן-המדתא, צורר היהודים--הרגו; ובביזה--לא שלחו, את-ידם. 
<A NAME="11"> </A>
<B>יא</B> ביום ההוא, בא מספר ההרוגים בשושן הבירה--לפני המלך. 
<A NAME="12"> </A>
<B>יב</B> ויאמר המלך לאסתר המלכה, בשושן הבירה הרגו היהודים ואבד חמש מאות איש ואת עשרת בני-המן--בשאר מדינות המלך, מה עשו; ומה-שאלתך ויינתן לך, ומה-בקשתך עוד ותיעש. 
<A NAME="13"> </A>
<B>יג</B> ותאמר אסתר, אם-על-המלך טוב--יינתן גם-מחר ליהודים אשר בשושן, לעשות כדת היום; ואת עשרת בני-המן, יתלו על-העץ. 
<A NAME="14"> </A>
<B>יד</B> ויאמר המלך להיעשות כן, ותינתן דת בשושן; ואת עשרת בני-המן, תלו. 
<A NAME="15"> </A>
<B>טו</B> וייקהלו היהודים אשר-בשושן, גם ביום ארבעה עשר לחודש אדר, ויהרגו בשושן, שלוש מאות איש; ובביזה--לא שלחו, את-ידם. 
<A NAME="16"> </A>
<B>טז</B> ושאר היהודים אשר במדינות המלך נקהלו ועמוד על-נפשם, ונוח מאויביהם, והרוג בשונאיהם, חמישה ושבעים אלף; ובביזה--לא שלחו, את-ידם. 
<A NAME="17"> </A>
<B>יז</B> ביום-שלושה עשר, לחודש אדר; ונוח, בארבעה עשר בו, ועשה אותו, יום משתה ושמחה. 
<A NAME="18"> </A>
<B>יח</B> והיהודים אשר-בשושן, נקהלו בשלושה עשר בו, ובארבעה עשר, בו; ונוח, בחמישה עשר בו, ועשה אותו, יום משתה ושמחה. 
<A NAME="19"> </A>
<B>יט</B> על-כן היהודים הפרזים, היושבים בערי הפרזות--עושים את יום ארבעה עשר לחודש אדר, שמחה ומשתה ויום טוב; ומשלוח מנות, איש לריעהו. 
<A NAME="20"> </A>
<B>כ</B> ויכתוב מורדכיי, את-הדברים האלה; וישלח ספרים אל-כל-היהודים, אשר בכל-מדינות המלך אחשוורוש--הקרובים, והרחוקים. 
<A NAME="21"> </A>
<B>כא</B> לקיים, עליהם--להיות עושים את יום ארבעה עשר לחודש אדר, ואת יום-חמישה עשר בו:  בכל-שנה, ושנה. 
<A NAME="22"> </A>
<B>כב</B> כימים, אשר-נחו בהם היהודים מאויביהם, והחודש אשר נהפך להם מיגון לשמחה, ומאבל ליום טוב; לעשות אותם, ימי משתה ושמחה, ומשלוח מנות איש לריעהו, ומתנות לאביונים. 
<A NAME="23"> </A>
<B>כג</B> וקיבל, היהודים, את אשר-החלו, לעשות; ואת אשר-כתב מורדכיי, אליהם. 
<A NAME="24"> </A>
<B>כד</B> כי המן בן-המדתא האגגי, צורר כל-היהודים--חשב על-היהודים, לאבדם; והפיל פור הוא הגורל, להומם ולאבדם. 
<A NAME="25"> </A>
<B>כה</B> ובבואה, לפני המלך, אמר עם-הספר, ישוב מחשבתו הרעה אשר-חשב על-היהודים על-ראשו; ותלו אתו ואת-בניו, על-העץ. 
<A NAME="26"> </A>
<B>כו</B> על-כן קראו לימים האלה פורים, על-שם הפור--על-כן, על-כל-דברי האיגרת הזאת; ומה-ראו על-ככה, ומה הגיע אליהם. 
<A NAME="27"> </A>
<B>כז</B> קיימו וקיבלו היהודים עליהם ועל-זרעם ועל כל-הנלווים עליהם, ולא יעבור--להיות עושים את שני הימים האלה, ככתבם וכזמנם:  בכל-שנה, ושנה. 
<A NAME="28"> </A>
<B>כח</B> והימים האלה נזכרים ונעשים בכל-דור ודור, משפחה ומשפחה, מדינה ומדינה, ועיר ועיר; וימי הפורים האלה, לא יעברו מתוך היהודים, וזכרם, לא-יסוף מזרעם.  {ס}</P>
<A NAME="29"> </A>
<P><B>כט</B> ו<BIG>ת</BIG>כתוב אסתר המלכה בת-אביחיל, ומורדכיי היהודי--את-כל-תוקף:  לקיים, את איגרת הפורים הזאת--השנית. 
<A NAME="30"> </A>
<B>ל</B> וישלח ספרים אל-כל-היהודים, אל-שבע ועשרים ומאה מדינה--מלכות, אחשוורוש:  דברי שלום, ואמת. 
<A NAME="31"> </A>
<B>לא</B> לקיים את-ימי הפורים האלה בזמניהם, כאשר קיים עליהם מורדכיי היהודי ואסתר המלכה, וכאשר קיימו על-נפשם, ועל-זרעם:  דברי הצומות, וזעקתם. 
<A NAME="32"> </A>
<B>לב</B> ומאמר אסתר--קיים, דברי הפורים האלה; ונכתב, בספר.  {ס}</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
ט
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3309')</SCRIPT></P>
</BODY></HTML>
