<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - הושע פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
ב
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>

<H1>הושע פרק ב</H1>

<A NAME="1"> </A>
<P><B>א</B> והיה מספר בני-ישראל, כחול הים, אשר לא-יימד, ולא ייספר; והיה במקום אשר-ייאמר להם, לא-עמי אתם, ייאמר להם, בני אל-חי. 
<A NAME="2"> </A>
<B>ב</B> ונקבצו בני-יהודה ובני-ישראל, יחדיו, ושמו להם ראש אחד, ועלו מן-הארץ:  כי גדול, יום יזרעאל. 
<A NAME="3"> </A>
<B>ג</B> אמרו לאחיכם, עמי; ולאחותיכם, רוחמה. 
<A NAME="4"> </A>
<B>ד</B> ריבו באימכם, ריבו--כי-היא לא אשתי, ואנוכי לא אישה; ותסר זנוניה מפניה, ונאפופיה מבין שדיה. 
<A NAME="5"> </A>
<B>ה</B> פן-אפשיטנה ערומה--והצגתיה, כיום היוולדה; ושמתיה כמדבר, ושתיה כארץ צייה, והמיתיה, בצמא. 
<A NAME="6"> </A>
<B>ו</B> ואת-בניה, לא ארחם:  כי-בני זנונים, המה. 
<A NAME="7"> </A>
<B>ז</B> כי זנתה אימם, הובישה הורתם:  כי אמרה, אלכה אחרי מאהביי נותני לחמי ומימיי, צמרי ופשתי, שמני ושיקויי. 
<A NAME="8"> </A>
<B>ח</B> לכן הנני-שך את-דרכך, בסירים; וגדרתי את-גדרה, ונתיבותיה לא תמצא. 
<A NAME="9"> </A>
<B>ט</B> ורידפה את-מאהביה ולא-תשיג אותם, וביקשתם ולא תמצא; ואמרה, אלכה ואשובה אל-אישי הראשון--כי טוב לי אז, מעתה. 
<A NAME="10"> </A>
<B>י</B> והיא, לא ידעה, כי אנוכי נתתי לה, הדגן והתירוש והיצהר; וכסף הרביתי לה וזהב, עשו לבעל. 
<A NAME="11"> </A>
<B>יא</B> לכן אשוב--ולקחתי דגני בעיתו, ותירושי במועדו; והצלתי צמרי ופשתי, לכסות את-ערוותה. 
<A NAME="12"> </A>
<B>יב</B> ועתה אגלה את-נבלותה, לעיני מאהביה; ואיש, לא-יצילנה מידי. 
<A NAME="13"> </A>
<B>יג</B> והשבתי, כל-משושה, חגה, חודשה ושבתה--וכול, מועדה. 
<A NAME="14"> </A>
<B>יד</B> והשימותי, גפנה ותאנתה, אשר אמרה אתנה המה לי, אשר נתנו-לי מאהביי; ושמתים ליער, ואכלתם חית השדה. 
<A NAME="15"> </A>
<B>טו</B> ופקדתי עליה, את-ימי הבעלים אשר תקטיר להם, ותעד נזמה וחלייתה, ותלך אחרי מאהביה; ואותי שכחה, נאום-יהוה.  {ס}</P>
<A NAME="16"> </A>
<P><B>טז</B> לכן, הנה אנוכי מפתיה, והולכתיה, המדבר; ודיברתי, על-ליבה. 
<A NAME="17"> </A>
<B>יז</B> ונתתי לה את-כרמיה משם, ואת-עמק עכור לפתח תקווה; וענתה שמה כימי נעוריה, וכיום עלותה מארץ-מצריים. 
<A NAME="18"> </A>
<B>יח</B> והיה ביום-ההוא נאום-יהוה, תקראי אישי; ולא-תקראי-לי עוד, בעלי. 
<A NAME="19"> </A>
<B>יט</B> והסירותי את-שמות הבעלים, מפיה; ולא-ייזכרו עוד, בשמם. 
<A NAME="20"> </A>
<B>כ</B> וכרתי להם ברית, ביום ההוא, עם-חית השדה ועם-עוף השמיים, ורמש האדמה; וקשת וחרב ומלחמה אשבור מן-הארץ, והשכבתים לבטח. 
<A NAME="21"> </A>
<B>כא</B> ואירשתיך לי, לעולם; ואירשתיך לי בצדק ובמשפט, ובחסד וברחמים. 
<A NAME="22"> </A>
<B>כב</B> ואירשתיך לי, באמונה; וידעת, את-יהוה.  {פ}</P>
<A NAME="23"> </A>
<P><B>כג</B> והיה ביום ההוא, אענה נאום-יהוה--אענה, את-השמיים; והם, יענו את-הארץ. 
<A NAME="24"> </A>
<B>כד</B> והארץ תענה, את-הדגן ואת-התירוש ואת-היצהר; והם, יענו את-יזרעאל. 
<A NAME="25"> </A>
<B>כה</B> וזרעתיה לי בארץ, וריחמתי את-לא רוחמה; ואמרתי ללא-עמי עמי-אתה, והוא יאמר אלוהיי.  {פ}</P>

<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
ב
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1302')</SCRIPT></P>
</BODY></HTML>
