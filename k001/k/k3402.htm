<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דנייאל פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
ב
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>

<H1>דנייאל פרק ב</H1>

<A NAME="1"> </A>
<P><B>א</B> ובשנת שתיים, למלכות נבוכדנאצר, חלם נבוכדנאצר, חלומות; ותתפעם רוחו, ושנתו נהייתה עליו. 
<A NAME="2"> </A>
<B>ב</B> ויאמר המלך לקרוא לחרטומים ולאשפים, ולמכשפים ולכשדים, להגיד למלך, חלומותיו; ויבואו, ויעמדו לפני המלך. 
<A NAME="3"> </A>
<B>ג</B> ויאמר להם המלך, חלום חלמתי; ותיפעם רוחי, לדעת את-החלום. 
<A NAME="4"> </A>
<B>ד</B> וידברו הכשדים למלך, ארמית:  מלכא, לעלמין חיי--אמר חלמא לעבדך, ופשרא נחווי. 
<A NAME="5"> </A>
<B>ה</B> עני מלכא ואמר לכשדאי, מילתה מיני אזדא:  הן לא תהודעונני, חלמא ופשריה, הדמין תתעבדון, ובתיכון נוולי ייתשמון. 
<A NAME="6"> </A>
<B>ו</B> והן חלמא ופשריה, תהחוון, מתנן ונבזבה ויקר שגיא, תקבלון מן-קודמיי; להן, חלמא ופשריה החווני. 
<A NAME="7"> </A>
<B>ז</B> ענו תניינות, ואמרין:  מלכא, חלמא יאמר לעבדוהי ופשרה נהחווי. 
<A NAME="8"> </A>
<B>ח</B> עני מלכא, ואמר--מן-יציב ידע אנה, די עידנא אנתון זבנין; כל-קוביל די חזיתון, די אזדא מיני מילתא. 
<A NAME="9"> </A>
<B>ט</B> די הן-חלמא לא תהודעונני חדה-היא דתכון, ומילה כדבה ושחיתה הזדמנתון למימר קודמיי, עד די עידנא, ישתני; להן, חלמא אמרו לי, ואנדע, די פשריה תהחוונני. 
<A NAME="10"> </A>
<B>י</B> ענו כשדאי קודם-מלכא, ואמרין--לא-איתיי אנש על-יבשתא, די מילת מלכא יוכל להחוויה:  כל-קוביל, די כל-מלך רב ושליט, מילה כדנה לא שאיל, לכל-חרטום ואשף וכשדיי. 
<A NAME="11"> </A>
<B>יא</B> ומילתא די-מלכא שאיל, יקירה, ואוחרן לא איתיי, די יחווינה קודם מלכא; להן אלהין--די מדרהון, עם-בשרא לא איתוהי. 
<A NAME="12"> </A>
<B>יב</B> כל-קוביל דנה--מלכא, בנס וקצף שגיא; ואמר, להובדה, לכול, חכימי בבל. 
<A NAME="13"> </A>
<B>יג</B> ודתא נפקת, וחכימיא מתקטלין; ובעו דנייאל וחברוהי, להתקטלה.  {פ}</P>
<A NAME="14"> </A>
<P><B>יד</B> באדיין דנייאל, התיב עיטא וטעים, לאריוך, רב-טבחיא די מלכא--די נפק לקטלה, לחכימי בבל. 
<A NAME="15"> </A>
<B>טו</B> עני ואמר, לאריוך שליטא די-מלכא, על-מה דתא מהחצפה, מן-קודם מלכא; אדיין מילתא, הודע אריוך לדנייאל. 
<A NAME="16"> </A>
<B>טז</B> ודנייאל, על ובעה מן-מלכא:  די זמן ינתין-ליה, ופשרא להחוויה למלכא.  {פ}</P>
<A NAME="17"> </A>
<P><B>יז</B> אדיין דנייאל, לביתיה אזל; ולחנניה מישאל ועזריה חברוהי, מילתא הודע. 
<A NAME="18"> </A>
<B>יח</B> ורחמין, למבעי מן-קודם אלה שמיא, על-רזא, דנה--די לא יהובדון דנייאל וחברוהי, עם-שאר חכימי בבל. 
<A NAME="19"> </A>
<B>יט</B> אדיין, לדנייאל בחזווא די-ליליא--רזא גלי; אדיין, דנייאל, בריך, לאלה שמיא. 
<A NAME="20"> </A>
<B>כ</B> עני דנייאל, ואמר--להוי שמיה די-אלהא מברך, מן-עלמא ועד עלמא:  די חוכמתא וגבורתא, די ליה-היא. 
<A NAME="21"> </A>
<B>כא</B> והוא מהשני עידניא, וזמניא, מהעדי מלכין, ומהקים מלכין; יהיב חוכמתא לחכימין, ומנדעא לידעי בינה. 
<A NAME="22"> </A>
<B>כב</B> הוא גלי עמיקתא, ומסתרתא; ידע מה בחשוכא, ונהורא עימיה שרא. 
<A NAME="23"> </A>
<B>כג</B> לך אלה אבהתי, מהודי ומשבח אנה, די חוכמתא וגבורתא, יהבת לי; וכען הודעתני די-בעינא מינך, די-מילת מלכא הודעתנא. 
<A NAME="24"> </A>
<B>כד</B> כל-קוביל דנה, דנייאל על על-אריוך, די מני מלכא, להובדה לחכימי בבל; אזל וכן אמר-ליה, לחכימי בבל אל-תהובד--העילני קודם מלכא, ופשרא למלכא אחווי.  {ס}</P>
<A NAME="25"> </A>
<P><B>כה</B> אדיין אריוך בהתבהלה, הנעיל לדנייאל קודם מלכא; וכן אמר-ליה, די-השכחת גבר מן-בני גלותא די יהוד, די פשרא, למלכא יהודע. 
<A NAME="26"> </A>
<B>כו</B> עני מלכא ואמר לדנייאל, די שמיה בלטשאצר:  האיתך כהיל, להודעותני חלמא די-חזית--ופשריה. 
<A NAME="27"> </A>
<B>כז</B> עני דנייאל קודם מלכא, ואמר:  רזא, די-מלכא שאיל--לא חכימין אשפין חרטומין גזרין, יכלין להחוויה למלכא. 
<A NAME="28"> </A>
<B>כח</B> ברם איתיי אלה בשמיא, גלי רזין, והודע למלכא נבוכדנאצר, מה די להוי באחרית יומיא; חלמך וחזווי רישך על-משכבך, דנה הוא.  {פ}</P>
<A NAME="29"> </A>
<P><B>כט</B> אנת מלכא, רעיונך על-משכבך סליקו, מה די להוי, אחרי דנה; וגלי רזיא הודעך, מה-די להוי. 
<A NAME="30"> </A>
<B>ל</B> ואנה, לא בחוכמה די-איתיי בי מן-כל-חייא, רזא דנה, גלי לי; להן, על-דברת די פשרא למלכא יהודעון, ורעיוני לבבך, תנדע. 
<A NAME="31"> </A>
<B>לא</B> אנת מלכא, חזי הוויתה ואלו צלים חד שגיא--צלמא דיכין רב וזיוויה יתיר, קאים לקובלך; וריוויה, דחיל. 
<A NAME="32"> </A>
<B>לב</B> הוא צלמא, רישיה די-דהב טב, חדוהי ודרעוהי, די כסף; מעוהי וירכתיה, די נחש. 
<A NAME="33"> </A>
<B>לג</B> שקוהי, די פרזל; רגלוהי--מינהן די פרזל, ומינהן די חסף. 
<A NAME="34"> </A>
<B>לד</B> חזי הוויתה, עד די התגזרת אבן די-לא בידיין, ומחת לצלמא על-רגלוהי, די פרזלא וחספא; והדקת, הימון. 
<A NAME="35"> </A>
<B>לה</B> באדיין דקו כחדה פרזלא חספא נחשא כספא ודהבא, והוו כעור מן-אידרי-קיט, ונשא הימון רוחא, וכל-אתר לא-השתכח להון; ואבנא די-מחת לצלמא, הות לטור רב--ומלאת כל-ארעא. 
<A NAME="36"> </A>
<B>לו</B> דנה חלמא, ופשריה נימר קודם-מלכא. 
<A NAME="37"> </A>
<B>לז</B> אנת מלכא, מלך מלכיא:  די אלה שמיא, מלכותא חסנא ותוקפא ויקרא יהב-לך. 
<A NAME="38"> </A>
<B>לח</B> ובכל-די דיירין בני-אנשא חיוות ברא ועוף-שמיא, יהב בידך, והשלטך, בכולהון; אנת-הוא, רישא די דהבא. 
<A NAME="39"> </A>
<B>לט</B> ובתרך, תקום מלכו אוחרי--ארע מינך; ומלכו תליתאה אוחרי די נחשא, די תשלט בכל-ארעא. 
<A NAME="40"> </A>
<B>מ</B> ומלכו, רביעאה, תהוי תקיפה, כפרזלא; כל-קוביל, די פרזלא מהדיק וחשיל כולא, וכפרזלא די-מרעע כל-אילין, תדיק ותירוע. 
<A NAME="41"> </A>
<B>מא</B> ודי-חזייתה רגליא ואצבעתא, מינהן חסף די-פחר ומינהן פרזל--מלכו פליגה תהוי, ומן-נצבתא די-פרזלא להוי-בה; כל-קוביל די חזייתה, פרזלא מערב בחסף טינא. 
<A NAME="42"> </A>
<B>מב</B> ואצבעת רגליא, מינהן פרזל ומינהן חסף--מן-קצת מלכותא תהוי תקיפה, ומינה תהוי תבירה. 
<A NAME="43"> </A>
<B>מג</B> ודי חזייתה, פרזלא מערב בחסף טינא--מתערבין להוון בזרע אנשא, ולא-להוון דבקין דנה עם-דנה; הא-כדי פרזלא, לא מתערב עם-חספא. 
<A NAME="44"> </A>
<B>מד</B> וביומיהון די מלכיא אינון, יקים אלה שמיא מלכו די לעלמין לא תתחבל, ומלכותא, לעם אוחרן לא תשתביק; תדיק ותסיף כל-אילין מלכוותא, והיא תקום לעלמיא. 
<A NAME="45"> </A>
<B>מה</B> כל-קוביל די-חזייתה די מטורא אתגזרת אבן די-לא בידיין, והדיקת פרזלא נחשא חספא כספא ודהבא--אלה רב הודע למלכא, מה די להוי אחרי דנה; ויציב חלמא, ומהימן פשריה.  {פ}</P>
<A NAME="46"> </A>
<P><B>מו</B> באדיין מלכא נבוכדנאצר, נפל על-אנפוהי, ולדנייאל, סגיד; ומנחה, וניחוחין, אמר, לנסכה ליה. 
<A NAME="47"> </A>
<B>מז</B> עני מלכא לדנייאל ואמר, מן-קשוט די אלהכון הוא אלה אלהין ומרא מלכין--וגלי רזין:  די יכילתה, למגלי רזא דנה. 
<A NAME="48"> </A>
<B>מח</B> אדיין מלכא לדנייאל רבי, ומתנן רברבן שגיאן יהב-ליה, והשלטיה, על כל-מדינת בבל; ורב-סגנין--על, כל-חכימי בבל. 
<A NAME="49"> </A>
<B>מט</B> ודנייאל, בעא מן-מלכא, ומני על עבידתא די מדינת בבל, לשדרך מישך ועביד נגו; ודנייאל, בתרע מלכא.  {פ}</P>

<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
ב
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3402')</SCRIPT></P>
</BODY></HTML>
