<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שופטים פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
ה
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>

<H1>שופטים פרק ה</H1>

<A NAME="1"> </A>
<P><B>א</B> ותשר דבורה, וברק בן-אבינועם,  {ס}  ביום ההוא,  {ר}<BR> לאמור.  {ס} 
<A NAME="2"> </A>
<B>ב</B> בפרוע פרעות בישראל,  {ס}  בהתנדב  {ר}<BR> עם, ברכו, יהוה.  {ס} 
<A NAME="3"> </A>
<B>ג</B> שמעו מלכים, האזינו  {ר}<BR> רוזנים:  {ס}  אנוכי, ליהוה אנוכי אשירה,  {ס}  אזמר,  {ר}<BR> ליהוה אלוהי ישראל.  {ס} 
<A NAME="4"> </A>
<B>ד</B> יהוה, בצאתך  {ר}<BR> משעיר  {ס}  בצעדך משדה אדום,  {ס}  ארץ  {ר}<BR> רעשה, גם-שמיים נטפו;  {ס}  גם-עבים, נטפו  {ר}<BR> מים.  {ס} 
<A NAME="5"> </A>
<B>ה</B> הרים נזלו, מפני יהוה:  {ס}  זה  {ר}<BR> סיניי--מפני, יהוה אלוהי ישראל.  {ס} 
<A NAME="6"> </A>
<B>ו</B> בימי שמגר בן-  {ר}<BR> ענת,  {ס}  בימי יעל, חדלו, אורחות;  {ס}  והולכי  {ר}<BR> נתיבות--ילכו, אורחות עקלקלות.  {ס} 
<A NAME="7"> </A>
<B>ז</B> חדלו פרזון בישראל,  {ר}<BR> חדלו--  {ס}  עד שקמתי דבורה, שקמתי אם בישראל.  {ס} 
<A NAME="8"> </A>
<B>ח</B> יבחר  {ר}<BR> אלוהים חדשים, אז לחם שערים;  {ס}  מגן אם-ייראה  {ר}<BR> ורומח,  {ס}  בארבעים אלף בישראל.  {ס} 
<A NAME="9"> </A>
<B>ט</B> ליבי  {ר}<BR> לחוקקי ישראל,  {ס}  המתנדבים בעם; ברכו,  {ר}<BR> יהוה.  {ס} 
<A NAME="10"> </A>
<B>י</B> רוכבי אתונות צחורות  {ס}  יושבי  {ר}<BR> על-מידין, והולכי על-דרך--שיחו.  {ס} 
<A NAME="11"> </A>
<B>יא</B> מקול מחצצים, בין  {ר}<BR> משאבים,  {ס}  שם יתנו צדקות יהוה,  {ס}  צדקות  {ר}<BR> פרזונו בישראל;  {ס}  אז ירדו לשערים, עם-  {ר}<BR> יהוה.  {ס} 
<A NAME="12"> </A>
<B>יב</B> עורי עורי דבורה,  {ס}  עורי  {ר}<BR> עורי דברי-שיר;  {ס}  קום ברק ושבה שבייך, בן-  {ר}<BR> אבינועם.  {ס} 
<A NAME="13"> </A>
<B>יג</B> אז ירד שריד, לאדירים עם;  {ס}  יהוה,  {ר}<BR> ירד-לי בגיבורים.  {ס} 
<A NAME="14"> </A>
<B>יד</B> מני אפריים, שורשם  {ר}<BR> בעמלק,  {ס}  אחריך בנימין, בעממיך;  {ס}  מני  {ר}<BR> מכיר, ירדו מחוקקים,  {ס}  ומזבולון, מושכים בשבט  {ר}<BR> סופר.  {ס} 
<A NAME="15"> </A>
<B>טו</B> ושריי ביששכר, עם-דבורה,  {ס}  ויששכר  {ר}<BR> כן ברק, בעמק שולח ברגליו;  {ס}  בפלגות ראובן, גדולים חקקי-  {ר}<BR> לב.  {ס} 
<A NAME="16"> </A>
<B>טז</B> למה ישבת, בין המשפתיים,  {ס}  לשמוע,  {ר}<BR> שריקות עדרים;  {ס}  לפלגות ראובן, גדולים חקרי-  {ר}<BR> לב.  {ס} 
<A NAME="17"> </A>
<B>יז</B> גלעד, בעבר הירדן שכן,  {ס}  ודן,  {ר}<BR> למה יגור אונייות;  {ס}  אשר, ישב לחוף  {ר}<BR> ימים,  {ס}  ועל מפרציו, ישכון.  {ס} 
<A NAME="18"> </A>
<B>יח</B> זבולון,  {ר}<BR> עם חירף נפשו למות--  {ס}  ונפתלי:  על, מרומי  {ר}<BR> שדה.  {ס} 
<A NAME="19"> </A>
<B>יט</B> באו מלכים, נלחמו,  {ס}  אז  {ר}<BR> נלחמו מלכי כנען,  {ס}  בתענך על-מי  {ר}<BR> מגידו;  {ס}  בצע כסף, לא לקחו.  {ס} 
<A NAME="20"> </A>
<B>כ</B> מן-  {ר}<BR> שמיים, נלחמו;  {ס}  הכוכבים, ממסילותם, נלחמו, עם-  {ר}<BR> סיסרא.  {ס} 
<A NAME="21"> </A>
<B>כא</B> נחל קישון גרפם,  {ס}  נחל  {ר}<BR> קדומים נחל קישון;  {ס}  תדרכי נפשי,  {ר}<BR> עוז.  {ס} 
<A NAME="22"> </A>
<B>כב</B> אז הלמו, עיקבי-סוס,  {ס}  מדהרות,  {ר}<BR> דהרות אביריו.  {ס} 
<A NAME="23"> </A>
<B>כג</B> אורו מרוז, אמר מלאך יהוה--אורו ארור,  {ר}<BR> יושביה:  {ס}  כי לא-באו לעזרת יהוה,  {ס}  לעזרת  {ר}<BR> יהוה בגיבורים.  {ס} 
<A NAME="24"> </A>
<B>כד</B> תבורך, מנשים--יעל, אשת חבר  {ר}<BR> הקיני:  {ס}  מנשים באוהל, תבורך.  {ס} 
<A NAME="25"> </A>
<B>כה</B> מים  {ר}<BR> שאל, חלב נתנה;  {ס}  בספל אדירים, הקריבה  {ר}<BR> חמאה.  {ס} 
<A NAME="26"> </A>
<B>כו</B> ידה ליתד תשלחנה,  {ס}  וימינה  {ר}<BR> להלמות עמלים;  {ס}  והלמה סיסרא מחקה  {ר}<BR> ראשו,  {ס}  ומחצה וחלפה רקתו.  {ס} 
<A NAME="27"> </A>
<B>כז</B> בין  {ר}<BR> רגליה, כרע נפל שכב:  {ס}  בין רגליה, כרע  {ר}<BR> נפל,  {ס}  באשר כרע, שם נפל שדוד.  {ס} 
<A NAME="28"> </A>
<B>כח</B> בעד  {ר}<BR> החלון נשקפה ותייבב אם סיסרא, בעד האשנב:  {ס}  מדוע, בושש רכבו  {ר}<BR> לבוא--  {ס}  מדוע איחרו, פעמי מרכבותיו.  {ס} 
<A NAME="29"> </A>
<B>כט</B> חכמות  {ר}<BR> שרותיה, תענינה;  {ס}  אף-היא, תשיב אמריה  {ר}<BR> לה.  {ס} 
<A NAME="30"> </A>
<B>ל</B> הלוא ימצאו יחלקו שלל,  {ס}  רחם  {ר}<BR> רחמתיים לראש גבר--  {ס}  שלל צבעים  {ר}<BR> לסיסרא,  {ס}  שלל צבעים רקמה:  {ס}  צבע  {ר}<BR> רקמתיים, לצווארי שלל.  {ס} 
<A NAME="31"> </A>
<B>לא</B> כן יאבדו כל-אויביך, יהוה,  {ר}<BR> ואוהביו, כצאת השמש בגבורתו;  {ס}  ותשקוט הארץ, ארבעים שנה.  {ר}<BR> {ש}</P>

<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
ה
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0705')</SCRIPT></P>
</BODY></HTML>
