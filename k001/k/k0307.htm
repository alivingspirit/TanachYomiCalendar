<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
ז
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק ז</H1>

<A NAME="1"> </A>
<P><B>א</B> וזאת תורת, האשם:  קודש קודשים, הוא. 
<A NAME="2"> </A>
<B>ב</B> במקום, אשר ישחטו את-העולה, ישחטו, את-האשם; ואת-דמו יזרוק על-המזבח, סביב. 
<A NAME="3"> </A>
<B>ג</B> ואת כל-חלבו, יקריב ממנו--את, האליה, ואת-החלב, המכסה את-הקרב. 
<A NAME="4"> </A>
<B>ד</B> ואת, שתי הכליות, ואת-החלב אשר עליהן, אשר על-הכסלים; ואת-היותרת, על-הכבד, על-הכליות, יסירנה. 
<A NAME="5"> </A>
<B>ה</B> והקטיר אותם הכוהן המזבחה, אישה ליהוה; אשם, הוא. 
<A NAME="6"> </A>
<B>ו</B> כל-זכר בכוהנים, יאכלנו; במקום קדוש ייאכל, קודש קודשים הוא. 
<A NAME="7"> </A>
<B>ז</B> כחטאת, כאשם--תורה אחת, להם; הכוהן אשר יכפר-בו, לו יהיה. 
<A NAME="8"> </A>
<B>ח</B> והכוהן--המקריב, את-עולת איש:  עור העולה אשר הקריב, לכוהן לו יהיה. 
<A NAME="9"> </A>
<B>ט</B> וכל-מנחה, אשר תיאפה בתנור, וכל-נעשה במרחשת, ועל-מחבת--לכוהן המקריב אותה, לו תהיה. 
<A NAME="10"> </A>
<B>י</B> וכל-מנחה בלולה-בשמן, וחרבה--לכל-בני אהרון תהיה, איש כאחיו.  {פ}</P>
<A NAME="11"> </A>
<P><B>יא</B> וזאת תורת, זבח השלמים, אשר יקריב, ליהוה. 
<A NAME="12"> </A>
<B>יב</B> אם על-תודה, יקריבנו--והקריב על-זבח התודה חלות מצות בלולות בשמן, ורקיקי מצות משוחים בשמן; וסולת מורבכת, חלות בלולות בשמן. 
<A NAME="13"> </A>
<B>יג</B> על-חלות לחם חמץ, יקריב קרבנו, על-זבח, תודת שלמיו. 
<A NAME="14"> </A>
<B>יד</B> והקריב ממנו אחד מכל-קרבן, תרומה ליהוה; לכוהן, הזורק את-דם השלמים--לו יהיה. 
<A NAME="15"> </A>
<B>טו</B> ובשר, זבח תודת שלמיו--ביום קרבנו, ייאכל:  לא-יניח ממנו, עד-בוקר. 
<A NAME="16"> </A>
<B>טז</B> ואם-נדר או נדבה, זבח קרבנו--ביום הקריבו את-זבחו, ייאכל; וממוחרת, והנותר ממנו ייאכל. 
<A NAME="17"> </A>
<B>יז</B> והנותר, מבשר הזבח--ביום, השלישי, באש, יישרף. 
<A NAME="18"> </A>
<B>יח</B> ואם היאכול ייאכל מבשר-זבח שלמיו ביום השלישי, לא יירצה--המקריב אותו לא ייחשב לו, פיגול יהיה; והנפש האוכלת ממנו, עוונה תישא. 
<A NAME="19"> </A>
<B>יט</B> והבשר אשר-ייגע בכל-טמא, לא ייאכל--באש, יישרף; והבשר--כל-טהור, יאכל בשר. 
<A NAME="20"> </A>
<B>כ</B> והנפש אשר-תאכל בשר, מזבח השלמים אשר ליהוה, וטומאתו, עליו--ונכרתה הנפש ההיא, מעמיה. 
<A NAME="21"> </A>
<B>כא</B> ונפש כי-תיגע בכל-טמא, בטומאת אדם או בבהמה טמאה או בכל-שקץ טמא, ואכל מבשר-זבח השלמים, אשר ליהוה--ונכרתה הנפש ההיא, מעמיה.  {פ}</P>
<A NAME="22"> </A>
<P><B>כב</B> וידבר יהוה, אל-משה לאמור. 
<A NAME="23"> </A>
<B>כג</B> דבר אל-בני ישראל, לאמור:  כל-חלב שור וכשב, ועז--לא תאכלו. 
<A NAME="24"> </A>
<B>כד</B> וחלב נבילה וחלב טריפה, ייעשה לכל-מלאכה; ואכול, לא תאכלוהו. 
<A NAME="25"> </A>
<B>כה</B> כי, כל-אוכל חלב, מן-הבהמה, אשר יקריב ממנה אישה ליהוה--ונכרתה הנפש האוכלת, מעמיה. 
<A NAME="26"> </A>
<B>כו</B> וכל-דם לא תאכלו, בכול מושבותיכם, לעוף, ולבהמה. 
<A NAME="27"> </A>
<B>כז</B> כל-נפש, אשר-תאכל כל-דם--ונכרתה הנפש ההיא, מעמיה. 
<A NAME="28"> </A>
<B>כח</B> וידבר יהוה, אל-משה לאמור. 
<A NAME="29"> </A>
<B>כט</B> דבר אל-בני ישראל, לאמור:  המקריב את-זבח שלמיו, ליהוה--יביא את-קרבנו ליהוה, מזבח שלמיו. 
<A NAME="30"> </A>
<B>ל</B> ידיו תביאינה, את אישי יהוה; את-החלב על-החזה, יביאנו--את החזה להניף אותו תנופה, לפני יהוה. 
<A NAME="31"> </A>
<B>לא</B> והקטיר הכוהן את-החלב, המזבחה; והיה, החזה, לאהרון, ולבניו. 
<A NAME="32"> </A>
<B>לב</B> ואת שוק הימין, תיתנו תרומה לכוהן, מזבחי, שלמיכם. 
<A NAME="33"> </A>
<B>לג</B> המקריב את-דם השלמים, ואת-החלב--מבני אהרון:  לו תהיה שוק הימין, למנה. 
<A NAME="34"> </A>
<B>לד</B> כי את-חזה התנופה ואת שוק התרומה, לקחתי מאת בני-ישראל, מזבחי, שלמיהם; ואתן אותם לאהרון הכוהן ולבניו, לחוק-עולם, מאת, בני ישראל. 
<A NAME="35"> </A>
<B>לה</B> זאת משחת אהרון ומשחת בניו, מאישי יהוה, ביום הקריב אותם, לכהן ליהוה. 
<A NAME="36"> </A>
<B>לו</B> אשר ציווה יהוה לתת להם, ביום מושחו אותם, מאת, בני ישראל--חוקת עולם, לדורותם. 
<A NAME="37"> </A>
<B>לז</B> זאת התורה, לעולה למנחה, ולחטאת, ולאשם; ולמילואים--ולזבח, השלמים. 
<A NAME="38"> </A>
<B>לח</B> אשר ציווה יהוה את-משה, בהר סיניי:  ביום צוותו את-בני ישראל, להקריב את-קרבניהם ליהוה--במדבר סיניי.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
ז
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0307')</SCRIPT></P>
</BODY></HTML>
