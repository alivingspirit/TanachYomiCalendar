<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק מח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
מח
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק מח</H1>

<A NAME="1"> </A>
<P><B>א</B> למואב כה-אמר יהוה צבאות אלוהי ישראל, הוי אל-נבו כי שודדה, הובישה נלכדה, קריתיים; הובישה המשגב, וחתה. 
<A NAME="2"> </A>
<B>ב</B> אין עוד, תהילת מואב--בחשבון חשבו עליה רעה, לכו ונכריתנה מגוי; גם-מדמן תידומי, אחרייך תלך חרב. 
<A NAME="3"> </A>
<B>ג</B> קול צעקה, מחורוניים--שוד, ושבר גדול. 
<A NAME="4"> </A>
<B>ד</B> נשברה, מואב; השמיעו זעקה, צעיריה. 
<A NAME="5"> </A>
<B>ה</B> כי מעלה הלוחית, בבכי יעלה-בכי:  כי במורד חורוניים, צרי צעקת-שבר שמעו. 
<A NAME="6"> </A>
<B>ו</B> נוסו, מלטו נפשכם; ותהיינה, כערוער במדבר. 
<A NAME="7"> </A>
<B>ז</B> כי יען בטחך במעשייך, ובאוצרותייך, גם-את, תילכדי; ויצא כמוש בגולה, כוהניו ושריו יחדיו. 
<A NAME="8"> </A>
<B>ח</B> ויבוא שודד אל-כל-עיר, ועיר לא תימלט, ואבד העמק, ונשמד המישור--אשר, אמר יהוה. 
<A NAME="9"> </A>
<B>ט</B> תנו-ציץ למואב, כי נצוא תצא; ועריה לשמה תהיינה, מאין יושב בהן. 
<A NAME="10"> </A>
<B>י</B> ארור, עושה מלאכת יהוה--רמייה; וארור, מונע חרבו מדם. 
<A NAME="11"> </A>
<B>יא</B> שאנן מואב מנעוריו, ושוקט הוא אל-שמריו, ולא-הורק מכלי אל-כלי, ובגולה לא הלך; על-כן, עמד טעמו בו, וריחו, לא נמר.  {ס}</P>
<A NAME="12"> </A>
<P><B>יב</B> לכן הנה-ימים באים, נאום-יהוה, ושילחתי-לו צועים, וציעוהו; וכליו יריקו, ונבליהם ינפצו. 
<A NAME="13"> </A>
<B>יג</B> ובוש מואב, מכמוש, כאשר-בושו בית ישראל, מבית אל מבטחם. 
<A NAME="14"> </A>
<B>יד</B> איך, תאמרו, גיבורים, אנחנו; ואנשי-חיל, למלחמה. 
<A NAME="15"> </A>
<B>טו</B> שודד מואב ועריה עלה, ומבחר בחוריו ירדו לטבח:  נאום-המלך--יהוה צבאות, שמו. 
<A NAME="16"> </A>
<B>טז</B> קרוב איד-מואב, לבוא; ורעתו, מיהרה מאוד. 
<A NAME="17"> </A>
<B>יז</B> נודו לו כל-סביביו, וכול יודעי שמו; אמרו, איכה נשבר מטה-עוז--מקל, תפארה. 
<A NAME="18"> </A>
<B>יח</B> רדי מכבוד ושבי בצמא, יושבת בת-דיבון:  כי-שודד מואב עלה בך, שיחת מבצרייך. 
<A NAME="19"> </A>
<B>יט</B> אל-דרך עמדי וצפי, יושבת ערוער; שאלי-נס ונמלטה, אמרי מה-נהייתה. 
<A NAME="20"> </A>
<B>כ</B> הוביש מואב כי-חתה, הילילו וזעקו; הגידו בארנון, כי שודד מואב. 
<A NAME="21"> </A>
<B>כא</B> ומשפט בא, אל-ארץ המישור--אל-חולון ואל-יהצה, ועל-מיפעת. 
<A NAME="22"> </A>
<B>כב</B> ועל-דיבון ועל-נבו, ועל-בית דבלתיים. 
<A NAME="23"> </A>
<B>כג</B> ועל קריתיים ועל-בית גמול, ועל-בית מעון. 
<A NAME="24"> </A>
<B>כד</B> ועל-קרייות, ועל-בוצרה; ועל, כל-ערי ארץ מואב--הרחוקות, והקרובות. 
<A NAME="25"> </A>
<B>כה</B> נגדעה קרן מואב, וזרועו נשברה--נאום, יהוה. 
<A NAME="26"> </A>
<B>כו</B> השכירוהו, כי על-יהוה הגדיל; וספק מואב בקיאו, והיה לשחוק גם-הוא. 
<A NAME="27"> </A>
<B>כז</B> ואם לא השחוק, היה לך ישראל, אם-בגנבים, נמצא:  כי-מדי דבריך בו, תתנודד. 
<A NAME="28"> </A>
<B>כח</B> עזבו ערים ושכנו בסלע, יושבי מואב; והיו כיונה, תקנן בעברי פי-פחת. 
<A NAME="29"> </A>
<B>כט</B> שמענו גאון-מואב, גאה מאוד:  גובהו וגאונו וגאוותו, ורום ליבו. 
<A NAME="30"> </A>
<B>ל</B> אני ידעתי נאום-יהוה, עברתו ולא-כן; בדיו, לא-כן עשו. 
<A NAME="31"> </A>
<B>לא</B> על-כן על-מואב אייליל, ולמואב כולו אזעק:  אל-אנשי קיר-חרש, יהגה. 
<A NAME="32"> </A>
<B>לב</B> מבכי יעזר אבכה-לך, הגפן שבמה, נטישותייך עברו ים, עד ים יעזר נגעו--על-קיצך ועל-בצירך, שודד נפל. 
<A NAME="33"> </A>
<B>לג</B> ונאספה שמחה וגיל מכרמל, ומארץ מואב; ויין, מיקבים השבתי--לא-ידרוך הידד, הידד לא הידד. 
<A NAME="34"> </A>
<B>לד</B> מזעקת חשבון עד-אלעלה, עד-יהץ נתנו קולם--מצוער עד-חורוניים, עגלת שלישייה:  כי גם-מי נמרים, למשמות יהיו. 
<A NAME="35"> </A>
<B>לה</B> והשבתי למואב, נאום-יהוה, מעלה במה, ומקטיר לאלוהיו. 
<A NAME="36"> </A>
<B>לו</B> על-כן ליבי למואב, כחלילים יהמה, וליבי אל-אנשי קיר-חרש, כחלילים יהמה; על-כן יתרת עשה, אבדו. 
<A NAME="37"> </A>
<B>לז</B> כי כל-ראש קורחה, וכל-זקן גרועה; על כל-ידיים גדודות, ועל-מותניים שק. 
<A NAME="38"> </A>
<B>לח</B> על כל-גגות מואב וברחובותיה, כולו מספד:  כי-שברתי את-מואב, ככלי אין-חפץ בו--נאום-יהוה. 
<A NAME="39"> </A>
<B>לט</B> איך חתה הילילו, איך הפנה-עורף מואב בוש; והיה מואב לשחוק ולמחיתה, לכל-סביביו.  {ס}</P>
<A NAME="40"> </A>
<P><B>מ</B> כי-כה אמר יהוה, הנה כנשר ידאה; ופרש כנפיו, אל-מואב. 
<A NAME="41"> </A>
<B>מא</B> נלכדה, הקרייות, והמצדות, נתפשה; והיה לב גיבורי מואב, ביום ההוא, כלב, אישה מצרה. 
<A NAME="42"> </A>
<B>מב</B> ונשמד מואב, מעם:  כי על-יהוה, הגדיל. 
<A NAME="43"> </A>
<B>מג</B> פחד ופחת, ופח--עליך יושב מואב, נאום-יהוה. 
<A NAME="44"> </A>
<B>מד</B> הנס מפני הפחד, ייפול אל-הפחת, והעולה מן-הפחת, יילכד בפח:  כי-אביא אליה אל-מואב שנת פקודתם, נאום-יהוה. 
<A NAME="45"> </A>
<B>מה</B> בצל חשבון עמדו, מכוח נסים:  כי-אש יצא מחשבון, ולהבה מבין סיחון, ותאכל פאת מואב, וקודקוד בני שאון. 
<A NAME="46"> </A>
<B>מו</B> אוי-לך מואב, אבד עם-כמוש:  כי-לוקחו בניך בשבי, ובנותיך בשביה. 
<A NAME="47"> </A>
<B>מז</B> ושבתי שבות-מואב באחרית הימים, נאום-יהוה; עד-הנה, משפט מואב.  {ס}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
מח
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1148')</SCRIPT></P>
</BODY></HTML>
