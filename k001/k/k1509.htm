<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עמוס פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
ט
</P>
<HR>

<H1>עמוס פרק ט</H1>

<A NAME="1"> </A>
<P><B>א</B> ראיתי את-אדוניי ניצב על-המזבח, ויאמר הך הכפתור וירעשו הסיפים ובצעם בראש כולם, ואחריתם, בחרב אהרוג:  לא-ינוס להם נס, ולא-יימלט להם פליט. 
<A NAME="2"> </A>
<B>ב</B> אם-יחתרו בשאול, משם ידי תיקחם; ואם-יעלו, השמיים--משם, אורידם. 
<A NAME="3"> </A>
<B>ג</B> ואם-ייחבאו בראש הכרמל, משם אחפש ולקחתים; ואם-ייסתרו מנגד עיניי, בקרקע הים--משם אצווה את-הנחש, ונשכם. 
<A NAME="4"> </A>
<B>ד</B> ואם-ילכו בשבי לפני אויביהם, משם אצווה את-החרב והרגתם; ושמתי עיני עליהם לרעה, ולא לטובה. 
<A NAME="5"> </A>
<B>ה</B> ואדוניי יהוה הצבאות, הנוגע בארץ ותמוג, ואבלו, כל-יושבי בה; ועלתה כיאור כולה, ושקעה כיאור מצריים. 
<A NAME="6"> </A>
<B>ו</B> הבונה בשמיים מעלותיו, ואגודתו על-ארץ יסדה; הקורא למי-הים, וישפכם על-פני הארץ--יהוה שמו. 
<A NAME="7"> </A>
<B>ז</B> הלוא כבני כושיים אתם לי בני ישראל, נאום-יהוה:  הלוא את-ישראל, העליתי מארץ מצריים, ופלשתיים מכפתור, וארם מקיר. 
<A NAME="8"> </A>
<B>ח</B> הנה עיני אדוניי יהוה, בממלכה החטאה, והשמדתי אותה, מעל פני האדמה:  אפס, כי לא השמד אשמיד את-בית יעקוב--נאום-יהוה. 
<A NAME="9"> </A>
<B>ט</B> כי-הנה אנוכי מצווה, והניעותי בכל-הגויים את-בית ישראל, כאשר יינוע בכברה, ולא-ייפול צרור ארץ. 
<A NAME="10"> </A>
<B>י</B> בחרב ימותו, כול חטאי עמי:  האומרים, לא-תגיש ותקדים בעדינו--הרעה. 
<A NAME="11"> </A>
<B>יא</B> ביום ההוא, אקים את-סוכת דויד הנופלת; וגדרתי את-פרציהן, והריסותיו אקים, ובניתיה, כימי עולם. 
<A NAME="12"> </A>
<B>יב</B> למען יירשו את-שארית אדום, וכל-הגויים, אשר-נקרא שמי, עליהם:  נאום-יהוה, עושה זאת.  {פ}</P>
<A NAME="13"> </A>
<P><B>יג</B> הנה ימים באים, נאום-יהוה, וניגש חורש בקוצר, ודורך ענבים במושך הזרע; והטיפו ההרים עסיס, וכל-הגבעות תתמוגגנה. 
<A NAME="14"> </A>
<B>יד</B> ושבתי, את-שבות עמי ישראל, ובנו ערים נשמות וישבו, ונטעו כרמים ושתו את-יינם; ועשו גנות, ואכלו את-פריהם. 
<A NAME="15"> </A>
<B>טו</B> ונטעתים, על-אדמתם; ולא יינתשו עוד, מעל אדמתם אשר נתתי להם--אמר, יהוה אלוהיך.  {ש}</P>

<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
ט
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1509')</SCRIPT></P>
</BODY></HTML>
