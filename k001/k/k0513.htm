<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
יג
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק יג</H1>

<A NAME="1"> </A>
<P><B>א</B> את כל-הדבר, אשר אנוכי מצווה אתכם--אותו תשמרו, לעשות:  לא-תוסף עליו, ולא תגרע ממנו.  {פ}</P>
<A NAME="2"> </A>
<P><B>ב</B> כי-יקום בקרבך נביא, או חולם חלום; ונתן אליך אות, או מופת. 
<A NAME="3"> </A>
<B>ג</B> ובא האות והמופת, אשר-דיבר אליך לאמור:  נלכה אחרי אלוהים אחרים, אשר לא-ידעתם--ונועבדם. 
<A NAME="4"> </A>
<B>ד</B> לא תשמע, אל-דברי הנביא ההוא, או אל-חולם החלום, ההוא:  כי מנסה יהוה אלוהיכם, אתכם, לדעת הישכם אוהבים את-יהוה אלוהיכם, בכל-לבבכם ובכל-נפשכם. 
<A NAME="5"> </A>
<B>ה</B> אחרי יהוה אלוהיכם תלכו, ואותו תיראו; ואת-מצוותיו תשמורו ובקולו תשמעו, ואותו תעבודו ובו תדבקון. 
<A NAME="6"> </A>
<B>ו</B> והנביא ההוא או חולם החלום ההוא יומת, כי דיבר-סרה על-יהוה אלוהיכם המוציא אתכם מארץ מצריים והפודך מבית עבדים--להדיחך מן-הדרך, אשר ציווך יהוה אלוהיך ללכת בה; וביערת הרע, מקרבך.  {ס}</P>
<A NAME="7"> </A>
<P><B>ז</B> כי יסיתך אחיך בן-אימך או-בנך או-בתך או אשת חיקך, או ריעך אשר כנפשך--בסתר לאמור:  נלכה, ונעבדה אלוהים אחרים, אשר לא ידעת, אתה ואבותיך. 
<A NAME="8"> </A>
<B>ח</B> מאלוהי העמים, אשר סביבותיכם, הקרובים אליך, או הרחוקים ממך--מקצה הארץ, ועד-קצה הארץ. 
<A NAME="9"> </A>
<B>ט</B> לא-תאבה לו, ולא תשמע אליו; ולא-תחוס עינך עליו, ולא-תחמול ולא-תכסה עליו. 
<A NAME="10"> </A>
<B>י</B> כי הרוג תהרגנו, ידך תהיה-בו בראשונה להמיתו; ויד כל-העם, באחרונה. 
<A NAME="11"> </A>
<B>יא</B> וסקלתו באבנים, ומת:  כי ביקש, להדיחך מעל יהוה אלוהיך, המוציאך מארץ מצריים, מבית עבדים. 
<A NAME="12"> </A>
<B>יב</B> וכל-ישראל--ישמעו, וייראון; ולא-יוסיפו לעשות, כדבר הרע הזה--בקרבך.  {ס}</P>
<A NAME="13"> </A>
<P><B>יג</B> כי-תשמע באחת עריך, אשר יהוה אלוהיך נותן לך לשבת שם--לאמור. 
<A NAME="14"> </A>
<B>יד</B> יצאו אנשים בני-בלייעל, מקרבך, וידיחו את-יושבי עירם, לאמור:  נלכה, ונעבדה אלוהים אחרים--אשר לא-ידעתם. 
<A NAME="15"> </A>
<B>טו</B> ודרשת וחקרת ושאלת, היטב; והנה אמת נכון הדבר, נעשתה התועבה הזאת בקרבך. 
<A NAME="16"> </A>
<B>טז</B> הכה תכה, את-יושבי העיר ההיא--לפי-חרב:  החרם אותה ואת-כל-אשר-בה ואת-בהמתה, לפי-חרב. 
<A NAME="17"> </A>
<B>יז</B> ואת-כל-שללה, תקבוץ אל-תוך רחובה, ושרפת באש את-העיר ואת-כל-שללה כליל, ליהוה אלוהיך; והייתה תל עולם, לא תיבנה עוד. 
<A NAME="18"> </A>
<B>יח</B> ולא-ידבק בידך מאומה, מן-החרם--למען ישוב יהוה מחרון אפו, ונתן-לך רחמים וריחמך והרבך, כאשר נשבע, לאבותיך. 
<A NAME="19"> </A>
<B>יט</B> כי תשמע, בקול יהוה אלוהיך, לשמור את-כל-מצוותיו, אשר אנוכי מצווך היום--לעשות, הישר, בעיני, יהוה אלוהיך.  {ס}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
יג
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0513')</SCRIPT></P>
</BODY></HTML>
