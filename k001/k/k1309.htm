<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - הושע פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
ט
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>

<H1>הושע פרק ט</H1>

<A NAME="1"> </A>
<P><B>א</B> אל-תשמח ישראל אל-גיל כעמים, כי זנית מעל אלוהיך; אהבת אתנן, על כל-גורנות דגן. 
<A NAME="2"> </A>
<B>ב</B> גורן ויקב, לא ירעם; ותירוש, יכחש בה. 
<A NAME="3"> </A>
<B>ג</B> לא יישבו, בארץ יהוה; ושב אפריים מצריים, ובאשור טמא יאכלו. 
<A NAME="4"> </A>
<B>ד</B> לא-ייסכו ליהוה יין, ולא יערבו-לו--זבחיהם כלחם אונים להם, כל-אוכליו ייטמאו:  כי-לחמם לנפשם, לא יבוא בית יהוה. 
<A NAME="5"> </A>
<B>ה</B> מה-תעשו, ליום מועד, וליום, חג-יהוה. 
<A NAME="6"> </A>
<B>ו</B> כי-הנה הלכו משוד, מצריים תקבצם מוף תקברם; מחמד לכספם, קימוש יירשם, חוח, באוהליהם. 
<A NAME="7"> </A>
<B>ז</B> באו ימי הפקודה, באו ימי השילום--יידעו, ישראל; אוויל הנביא, משוגע איש הרוח--על רוב עוונך, ורבה משטמה. 
<A NAME="8"> </A>
<B>ח</B> צופה אפריים, עם-אלוהיי; נביא פח יקוש, על-כל-דרכיו--משטמה, בבית אלוהיו. 
<A NAME="9"> </A>
<B>ט</B> העמיקו שיחתו, כימי הגבעה; יזכור עוונם, יפקוד חטאותם.  {ס}</P>
<A NAME="10"> </A>
<P><B>י</B> כענבים במדבר, מצאתי ישראל--כביכורה בתאנה בראשיתה, ראיתי אבותיכם; המה באו בעל-פעור, ויינזרו לבושת, ויהיו שיקוצים, כאוהבם. 
<A NAME="11"> </A>
<B>יא</B> אפריים, כעוף יתעופף כבודם; מלידה ומבטן, ומהריון. 
<A NAME="12"> </A>
<B>יב</B> כי אם-יגדלו את-בניהם, ושיכלתים מאדם:  כי-גם-אוי להם, בשורי מהם. 
<A NAME="13"> </A>
<B>יג</B> אפריים כאשר-ראיתי לצור, שתולה בנווה; ואפריים, להוציא אל-הורג בניו. 
<A NAME="14"> </A>
<B>יד</B> תן-להם יהוה, מה-תיתן; תן-להם רחם משכיל, ושדיים צומקים. 
<A NAME="15"> </A>
<B>טו</B> כל-רעתם בגלגל, כי-שם שנאתים, על רוע מעלליהם, מביתי אגרשם; לא אוסף אהבתם, כל-שריהם סוררים. 
<A NAME="16"> </A>
<B>טז</B> הוכה אפריים--שורשם יבש, פרי בל-יעשון; גם כי יילדון, והמתי מחמדי בטנם. 
<A NAME="17"> </A>
<B>יז</B> ימאסם אלוהיי, כי לא שמעו לו; ויהיו נודדים, בגויים.  {ס}</P>

<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
ט
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1309')</SCRIPT></P>
</BODY></HTML>
