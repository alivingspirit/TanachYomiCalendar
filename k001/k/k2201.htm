<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - חגיי פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
חגיי - <A HREF="k22.htm">הכול</A><BR>פרק
א
<A HREF="k2202.htm">ב</A>
</P>
<HR>

<H1>חגיי פרק א</H1>

<A NAME="1"> </A>
<P><B>א</B> בשנת שתיים, לדריווש המלך, בחודש השישי, ביום אחד לחודש--היה דבר-יהוה ביד-חגיי הנביא, אל-זרובבל בן-שאלתיאל פחת יהודה, ואל-יהושוע בן-יהוצדק הכוהן הגדול, לאמור. 
<A NAME="2"> </A>
<B>ב</B> כה אמר יהוה צבאות, לאמור:  העם הזה אמרו, לא עת-בוא עת-בית יהוה להיבנות.  {פ}</P>
<A NAME="3"> </A>
<P><B>ג</B> ויהי, דבר-יהוה, ביד-חגיי הנביא, לאמור. 
<A NAME="4"> </A>
<B>ד</B> העת לכם אתם, לשבת בבותיכם ספונים--והבית הזה, חרב. 
<A NAME="5"> </A>
<B>ה</B> ועתה, כה אמר יהוה צבאות:  שימו לבבכם, על-דרכיכם. 
<A NAME="6"> </A>
<B>ו</B> זרעתם הרבה והבא מעט, אכול ואין-לשובעה שתה ואין-לשוכרה, לבוש, ואין-לחום לו; והמשתכר--משתכר, אל-צרור נקוב.  {פ}</P>
<A NAME="7"> </A>
<P><B>ז</B> כה אמר, יהוה צבאות:  שימו לבבכם, על-דרכיכם. 
<A NAME="8"> </A>
<B>ח</B> עלו ההר והבאתם עץ, ובנו הבית; וארצה-בו ואיכבדה, אמר יהוה. 
<A NAME="9"> </A>
<B>ט</B> פנה אל-הרבה והנה למעט, והבאתם הבית ונפחתי בו:  יען מה, נאום יהוה צבאות--יען ביתי אשר-הוא חרב, ואתם רצים איש לביתו. 
<A NAME="10"> </A>
<B>י</B> על-כן עליכם, כלאו שמיים מטל; והארץ, כלאה יבולה. 
<A NAME="11"> </A>
<B>יא</B> ואקרא חורב על-הארץ ועל-ההרים, ועל-הדגן ועל-התירוש ועל-היצהר, ועל אשר תוציא, האדמה; ועל-האדם, ועל-הבהמה, ועל, כל-יגיע כפיים.  {ס}</P>
<A NAME="12"> </A>
<P><B>יב</B> וישמע זרובבל בן-שלתיאל ויהושוע בן-יהוצדק הכוהן הגדול וכול שארית העם, בקול יהוה אלוהיהם, ועל-דברי חגיי הנביא, כאשר שלחו יהוה אלוהיהם; וייראו העם, מפני יהוה. 
<A NAME="13"> </A>
<B>יג</B> ויאמר חגיי מלאך יהוה, במלאכות יהוה--לעם לאמור:  אני איתכם, נאום-יהוה. 
<A NAME="14"> </A>
<B>יד</B> ויער יהוה את-רוח זרובבל בן-שלתיאל פחת יהודה, ואת-רוח יהושוע בן-יהוצדק הכוהן הגדול, ואת-רוח, כול שארית העם; ויבואו ויעשו מלאכה, בבית-יהוה צבאות אלוהיהם.  {פ}</P>
<A NAME="15"> </A>
<P><B>טו</B> ביום עשרים וארבעה לחודש, בשישי, בשנת שתיים, לדריווש המלך.</P>

<HR>
<P CLASS=s>

<A HREF="k0.htm">תנ"ך</A> -
חגיי - <A HREF="k22.htm">הכול</A><BR>פרק
א
<A HREF="k2202.htm">ב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2201')</SCRIPT></P>
</BODY></HTML>
