<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מיכה פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מיכה - <A HREF="k18.htm">הכול</A><BR>פרק
<A HREF="k1801.htm">א</A>
<A HREF="k1802.htm">ב</A>
<A HREF="k1803.htm">ג</A>
<A HREF="k1804.htm">ד</A>
ה
<A HREF="k1806.htm">ו</A>
<A HREF="k1807.htm">ז</A>
</P>
<HR>

<H1>מיכה פרק ה</H1>

<A NAME="1"> </A>
<P><B>א</B> ואתה בית-לחם אפרתה, צעיר להיות באלפי יהודה--ממך לי ייצא, להיות מושל בישראל; ומוצאותיו מקדם, מימי עולם. 
<A NAME="2"> </A>
<B>ב</B> לכן ייתנם, עד-עת יולדה ילדה; ויתר אחיו, ישובון על-בני ישראל. 
<A NAME="3"> </A>
<B>ג</B> ועמד, ורעה בעוז יהוה--בגאון, שם יהוה אלוהיו; וישבו, כי-עתה יגדל עד-אפסי-ארץ. 
<A NAME="4"> </A>
<B>ד</B> והיה זה, שלום; אשור כי-יבוא בארצנו, וכי ידרוך בארמנותינו, והקמונו עליו שבעה רועים, ושמונה נסיכי אדם. 
<A NAME="5"> </A>
<B>ה</B> ורעו את-ארץ אשור, בחרב, ואת-ארץ נמרוד, בפתחיה; והציל, מאשור--כי-יבוא בארצנו, וכי ידרוך בגבולנו.  {פ}</P>
<A NAME="6"> </A>
<P><B>ו</B> והיה שארית יעקוב, בקרב עמים רבים, כטל מאת יהוה, כרביבים עלי-עשב--אשר לא-יקווה לאיש, ולא ייחל לבני אדם.  {פ}</P>
<A NAME="7"> </A>
<P><B>ז</B> והיה שארית יעקוב בגויים, בקרב עמים רבים, כאריה בבהמות יער, ככפיר בעדרי-צאן--אשר אם-עבר ורמס וטרף, ואין מציל. 
<A NAME="8"> </A>
<B>ח</B> תרום ידך, על-צריך; וכל-אויביך, ייכרתו. 
<A NAME="9"> </A>
<B>ט</B> והיה ביום-ההוא נאום-יהוה, והכרתי סוסיך מקרבך; והאבדתי, מרכבותיך. 
<A NAME="10"> </A>
<B>י</B> והכרתי, ערי ארצך; והרסתי, כל-מבצריך. 
<A NAME="11"> </A>
<B>יא</B> והכרתי כשפים, מידך; ומעוננים, לא יהיו-לך. 
<A NAME="12"> </A>
<B>יב</B> והכרתי פסיליך ומצבותיך, מקרבך; ולא-תשתחווה עוד, למעשה ידיך. 
<A NAME="13"> </A>
<B>יג</B> ונתשתי אשריך, מקרבך; והשמדתי, עריך. 
<A NAME="14"> </A>
<B>יד</B> ועשיתי באף ובחמה, נקם--את-הגויים:  אשר, לא שמעו.  {פ}</P>

<HR>
<P CLASS=s>

<A HREF="k0.htm">תנ"ך</A> -
מיכה - <A HREF="k18.htm">הכול</A><BR>פרק
<A HREF="k1801.htm">א</A>
<A HREF="k1802.htm">ב</A>
<A HREF="k1803.htm">ג</A>
<A HREF="k1804.htm">ד</A>
ה
<A HREF="k1806.htm">ו</A>
<A HREF="k1807.htm">ז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1805')</SCRIPT></P>
</BODY></HTML>
