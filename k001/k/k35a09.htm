<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עזרא פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
ט
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>עזרא פרק ט</H1>

<A NAME="1"> </A>
<P><B>א</B> וככלות אלה, ניגשו אליי השרים לאמור--לא-נבדלו העם ישראל והכוהנים והלויים, מעמי הארצות:  כתועבותיהם לכנעני החיתי הפריזי היבוסי, העמוני המואבי, המצרי, והאמורי. 
<A NAME="2"> </A>
<B>ב</B> כי-נשאו מבנותיהם, להם ולבניהם, והתערבו זרע הקודש, בעמי הארצות; ויד השרים והסגנים, הייתה במעל הזה--ראשונה.  {ס}</P>
<A NAME="3"> </A>
<P><B>ג</B> וכשומעי את-הדבר הזה, קרעתי את-בגדי ומעילי; ואמרטה משיער ראשי, וזקני, ואשבה, משומם. 
<A NAME="4"> </A>
<B>ד</B> ואליי ייאספו, כול חרד בדברי אלוהי-ישראל--על, מעל הגולה; ואני יושב משומם, עד למנחת הערב. 
<A NAME="5"> </A>
<B>ה</B> ובמנחת הערב, קמתי מתעניתי, ובקורעי בגדי, ומעילי; ואכרעה, על-ברכיי, ואפרשה כפיי, אל-יהוה אלוהיי. 
<A NAME="6"> </A>
<B>ו</B> ואומרה, אלוהיי בושתי ונכלמתי--להרים אלוהיי פניי, אליך:  כי עוונותינו רבו למעלה ראש, ואשמתנו גדלה עד לשמיים. 
<A NAME="7"> </A>
<B>ז</B> מימי אבותינו, אנחנו באשמה גדולה--עד, היום הזה; ובעוונותינו ניתנו אנחנו מלכינו כוהנינו ביד מלכי הארצות, בחרב בשבי ובביזה ובבושת פנים--כהיום הזה. 
<A NAME="8"> </A>
<B>ח</B> ועתה כמעט-רגע הייתה תחינה מאת יהוה אלוהינו, להשאיר לנו פליטה, ולתת-לנו יתד, במקום קודשו--להאיר עינינו אלוהינו, ולתיתנו מחיה מעט בעבדותנו. 
<A NAME="9"> </A>
<B>ט</B> כי-עבדים אנחנו--ובעבדותנו, לא עזבנו אלוהינו; ויט-עלינו חסד לפני מלכי פרס לתת-לנו מחיה, לרומם את-בית אלוהינו ולהעמיד את-חורבותיו, ולתת-לנו גדר, ביהודה ובירושלים.  {ס}</P>
<A NAME="10"> </A>
<P><B>י</B> ועתה מה-נאמר אלוהינו, אחרי-זאת:  כי עזבנו, מצוותיך. 
<A NAME="11"> </A>
<B>יא</B> אשר ציווית, ביד עבדיך הנביאים לאמור--הארץ אשר אתם באים לרשתה, ארץ נידה היא בנידת עמי הארצות:  בתועבותיהם, אשר מילאוה מפה אל-פה--בטומאתם. 
<A NAME="12"> </A>
<B>יב</B> ועתה בנותיכם אל-תיתנו לבניהם, ובנותיהם אל-תשאו לבניכם, ולא-תדרשו שלומם וטובתם, עד-עולם--למען תחזקו, ואכלתם את-טוב הארץ, והורשתם לבניכם, עד-עולם. 
<A NAME="13"> </A>
<B>יג</B> ואחרי, כל-הבא עלינו, במעשינו הרעים, ובאשמתנו הגדולה:  כי אתה אלוהינו, חשכת למטה מעוונינו, ונתת לנו פליטה, כזאת. 
<A NAME="14"> </A>
<B>יד</B> הנשוב, להפר מצוותיך, ולהתחתן, בעמי התועבות האלה:  הלוא תאנף-בנו עד-כלה, לאין שארית ופליטה.  {פ}</P>
<A NAME="15"> </A>
<P><B>טו</B> יהוה אלוהי ישראל, צדיק אתה--כי-נשארנו פליטה, כהיום הזה; הננו לפניך באשמתנו, כי אין לעמוד לפניך על-זאת.  {פ}</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
ט
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35a09')</SCRIPT></P>
</BODY></HTML>
