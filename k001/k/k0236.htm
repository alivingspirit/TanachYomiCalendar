<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק לו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
לו
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>

<H1>שמות פרק לו</H1>

<A NAME="1"> </A>
<P><B>א</B> ועשה בצלאל ואוהליאב וכול איש חכם-לב, אשר נתן יהוה חכמה ותבונה בהמה, לדעת לעשות, את-כל-מלאכת עבודת הקודש--לכול אשר-ציווה, יהוה. 
<A NAME="2"> </A>
<B>ב</B> ויקרא משה, אל-בצלאל ואל-אוהליאב, ואל כל-איש חכם-לב, אשר נתן יהוה חכמה בליבו--כול אשר נשאו ליבו, לקורבה אל-המלאכה לעשות אותה. 
<A NAME="3"> </A>
<B>ג</B> ויקחו מלפני משה, את כל-התרומה אשר הביאו בני ישראל למלאכת עבודת הקודש--לעשות אותה; והם הביאו אליו עוד, נדבה--בבוקר בבוקר. 
<A NAME="4"> </A>
<B>ד</B> ויבואו, כל-החכמים, העושים, את כל-מלאכת הקודש--איש-איש ממלאכתו, אשר-המה עושים. 
<A NAME="5"> </A>
<B>ה</B> ויאמרו אל-משה לאמור, מרבים העם להביא, מדי העבודה למלאכה, אשר-ציווה יהוה לעשות אותה. 
<A NAME="6"> </A>
<B>ו</B> ויצו משה, ויעבירו קול במחנה לאמור, איש ואישה אל-יעשו-עוד מלאכה, לתרומת הקודש; וייכלא העם, מהביא. 
<A NAME="7"> </A>
<B>ז</B> והמלאכה, הייתה דיים לכל-המלאכה--לעשות אותה; והותר.  {ס}</P>
<A NAME="8"> </A>
<P><B>ח</B> ויעשו כל-חכם-לב בעושי המלאכה, את-המשכן--עשר יריעות:  שש מושזר, ותכלת וארגמן ותולעת שני--כרובים מעשה חושב, עשה אותם. 
<A NAME="9"> </A>
<B>ט</B> אורך היריעה האחת, שמונה ועשרים באמה, ורוחב ארבע באמה, היריעה האחת:  מידה אחת, לכל-היריעות. 
<A NAME="10"> </A>
<B>י</B> ויחבר את-חמש היריעות, אחת אל-אחת; וחמש יריעות חיבר, אחת אל-אחת. 
<A NAME="11"> </A>
<B>יא</B> ויעש לולאות תכלת, על שפת היריעה האחת, מקצה, במחברת; כן עשה, בשפת היריעה, הקיצונה, במחברת השנית. 
<A NAME="12"> </A>
<B>יב</B> חמישים לולאות, עשה ביריעה האחת, וחמישים לולאות עשה בקצה היריעה, אשר במחברת השנית:  מקבילות, הלולאות--אחת, אל-אחת. 
<A NAME="13"> </A>
<B>יג</B> ויעש, חמישים קרסי זהב; ויחבר את-היריעות אחת אל-אחת, בקרסים, ויהי המשכן, אחד.  {פ}</P>
<A NAME="14"> </A>
<P><B>יד</B> ויעש יריעות עיזים, לאוהל על-המשכן:  עשתי-עשרה יריעות, עשה אותם. 
<A NAME="15"> </A>
<B>טו</B> אורך היריעה האחת, שלושים באמה, וארבע אמות, רוחב היריעה האחת:  מידה אחת, לעשתי עשרה יריעות. 
<A NAME="16"> </A>
<B>טז</B> ויחבר את-חמש היריעות, לבד; ואת-שש היריעות, לבד. 
<A NAME="17"> </A>
<B>יז</B> ויעש לולאות חמישים, על שפת היריעה, הקיצונה, במחברת; וחמישים לולאות, עשה על-שפת היריעה, החוברת, השנית. 
<A NAME="18"> </A>
<B>יח</B> ויעש קרסי נחושת, חמישים, לחבר את-האוהל, להיות אחד. 
<A NAME="19"> </A>
<B>יט</B> ויעש מכסה לאוהל, עורות אילים מאודמים, ומכסה עורות תחשים, מלמעלה.  {ס}</P>
<A NAME="20"> </A>
<P><B>כ</B> ויעש את-הקרשים, למשכן, עצי שיטים, עומדים. 
<A NAME="21"> </A>
<B>כא</B> עשר אמות, אורך הקרש; ואמה וחצי האמה, רוחב הקרש האחד. 
<A NAME="22"> </A>
<B>כב</B> שתי ידות, לקרש האחד, משולבות, אחת אל-אחת; כן עשה, לכול קרשי המשכן. 
<A NAME="23"> </A>
<B>כג</B> ויעש את-הקרשים, למשכן:  עשרים קרשים, לפאת נגב תימנה. 
<A NAME="24"> </A>
<B>כד</B> וארבעים, אדני-כסף--עשה, תחת עשרים הקרשים:  שני אדנים תחת-הקרש האחד, לשתי ידותיו, ושני אדנים תחת-הקרש האחד, לשתי ידותיו. 
<A NAME="25"> </A>
<B>כה</B> ולצלע המשכן השנית, לפאת צפון, עשה, עשרים קרשים. 
<A NAME="26"> </A>
<B>כו</B> וארבעים אדניהם, כסף--שני אדנים, תחת הקרש האחד, ושני אדנים, תחת הקרש האחד. 
<A NAME="27"> </A>
<B>כז</B> ולירכתי המשכן, ימה, עשה, שישה קרשים. 
<A NAME="28"> </A>
<B>כח</B> ושני קרשים עשה, למקוצעות המשכן--בירכתיים. 
<A NAME="29"> </A>
<B>כט</B> והיו תואמים, מלמטה, ויחדיו יהיו תמים אל-ראשו, אל-הטבעת האחת; כן עשה לשניהם, לשני המקצועות. 
<A NAME="30"> </A>
<B>ל</B> והיו, שמונה קרשים, ואדניהם כסף, שישה עשר אדנים--שני אדנים שני אדנים, תחת הקרש האחד. 
<A NAME="31"> </A>
<B>לא</B> ויעש בריחי, עצי שיטים--חמישה, לקרשי צלע-המשכן האחת. 
<A NAME="32"> </A>
<B>לב</B> וחמישה בריחים, לקרשי צלע-המשכן השנית; וחמישה בריחים לקרשי המשכן, לירכתיים ימה. 
<A NAME="33"> </A>
<B>לג</B> ויעש, את-הבריח התיכון, לברוח בתוך הקרשים, מן-הקצה אל-הקצה. 
<A NAME="34"> </A>
<B>לד</B> ואת-הקרשים ציפה זהב, ואת-טבעותם עשה זהב--בתים, לבריחים; ויצף את-הבריחים, זהב. 
<A NAME="35"> </A>
<B>לה</B> ויעש, את-הפרוכת, תכלת וארגמן ותולעת שני, ושש מושזר; מעשה חושב עשה אותה, כרובים. 
<A NAME="36"> </A>
<B>לו</B> ויעש לה, ארבעה עמודי שיטים, ויצפם זהב, וויהם זהב; וייצוק להם, ארבעה אדני-כסף. 
<A NAME="37"> </A>
<B>לז</B> ויעש מסך לפתח האוהל, תכלת וארגמן ותולעת שני ושש מושזר, מעשה, רוקם. 
<A NAME="38"> </A>
<B>לח</B> ואת-עמודיו חמישה ואת-וויהם, וציפה ראשיהם וחשוקיהם זהב; ואדניהם חמישה, נחושת.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
לו
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0236')</SCRIPT></P>
</BODY></HTML>
