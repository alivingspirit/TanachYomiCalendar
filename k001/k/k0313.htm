<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
יג
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק יג</H1>

<A NAME="1"> </A>
<P><B>א</B> וידבר יהוה, אל-משה ואל-אהרון לאמור. 
<A NAME="2"> </A>
<B>ב</B> אדם, כי-יהיה בעור-בשרו שאת או-ספחת או בהרת, והיה בעור-בשרו, לנגע צרעת--והובא אל-אהרון הכוהן, או אל-אחד מבניו הכוהנים. 
<A NAME="3"> </A>
<B>ג</B> וראה הכוהן את-הנגע בעור-הבשר ושיער בנגע הפך לבן, ומראה הנגע עמוק מעור בשרו--נגע צרעת, הוא; וראהו הכוהן, וטימא אותו. 
<A NAME="4"> </A>
<B>ד</B> ואם-בהרת לבנה היא בעור בשרו, ועמוק אין-מראהא מן-העור, ושערה, לא-הפך לבן--והסגיר הכוהן את-הנגע, שבעת ימים. 
<A NAME="5"> </A>
<B>ה</B> וראהו הכוהן, ביום השביעי, והנה הנגע עמד בעיניו, לא-פשה הנגע בעור--והסגירו הכוהן שבעת ימים, שנית. 
<A NAME="6"> </A>
<B>ו</B> וראה הכוהן אותו ביום השביעי, שנית, והנה כהה הנגע, ולא-פשה הנגע בעור--וטיהרו הכוהן מספחת היא, וכיבס בגדיו וטהר. 
<A NAME="7"> </A>
<B>ז</B> ואם-פשה תפשה המספחת בעור, אחרי היראותו אל-הכוהן לטוהרתו; ונראה שנית, אל-הכוהן. 
<A NAME="8"> </A>
<B>ח</B> וראה, הכוהן, והנה פשתה המספחת, בעור--וטימאו הכוהן, צרעת היא.  {פ}</P>
<A NAME="9"> </A>
<P><B>ט</B> נגע צרעת, כי תהיה באדם; והובא, אל-הכוהן. 
<A NAME="10"> </A>
<B>י</B> וראה הכוהן, והנה שאת-לבנה בעור, והיא, הפכה שיער לבן; ומחית בשר חי, בשאת. 
<A NAME="11"> </A>
<B>יא</B> צרעת נושנת היא בעור בשרו, וטימאו הכוהן:  לא יסגירנו, כי טמא הוא. 
<A NAME="12"> </A>
<B>יב</B> ואם-פרוח תפרח הצרעת, בעור, וכיסתה הצרעת את כל-עור הנגע, מראשו ועד-רגליו--לכל-מראה, עיני הכוהן. 
<A NAME="13"> </A>
<B>יג</B> וראה הכוהן, והנה כיסתה הצרעת את-כל-בשרו--וטיהר, את-הנגע:  כולו הפך לבן, טהור הוא. 
<A NAME="14"> </A>
<B>יד</B> וביום היראות בו בשר חי, יטמא. 
<A NAME="15"> </A>
<B>טו</B> וראה הכוהן את-הבשר החי, וטימאו:  הבשר החי טמא הוא, צרעת הוא. 
<A NAME="16"> </A>
<B>טז</B> או כי ישוב הבשר החי, ונהפך ללבן; ובא, אל-הכוהן. 
<A NAME="17"> </A>
<B>יז</B> וראהו, הכוהן, והנה נהפך הנגע, ללבן--וטיהר הכוהן את-הנגע, טהור הוא.  {פ}</P>
<A NAME="18"> </A>
<P><B>יח</B> ובשר, כי-יהיה בו-בעורו שחין; ונרפא. 
<A NAME="19"> </A>
<B>יט</B> והיה במקום השחין, שאת לבנה, או בהרת, לבנה אדמדמת; ונראה, אל-הכוהן. 
<A NAME="20"> </A>
<B>כ</B> וראה הכוהן, והנה מראהא שפל מן-העור, ושיערה, הפך לבן--וטימאו הכוהן נגע-צרעת היא, בשחין פרחה. 
<A NAME="21"> </A>
<B>כא</B> ואם יראנה הכוהן, והנה אין-בה שיער לבן, ושפלה איננה מן-העור, והיא כהה--והסגירו הכוהן, שבעת ימים. 
<A NAME="22"> </A>
<B>כב</B> ואם-פשה תפשה, בעור--וטימא הכוהן אותו, נגע היא. 
<A NAME="23"> </A>
<B>כג</B> ואם-תחתיה תעמוד הבהרת, לא פשתה--צרבת השחין, היא; וטיהרו, הכוהן.  {ס}</P>
<A NAME="24"> </A>
<P><B>כד</B> או בשר, כי-יהיה בעורו מכוות-אש; והייתה מחית המכווה, בהרת לבנה אדמדמת--או לבנה. 
<A NAME="25"> </A>
<B>כה</B> וראה אותה הכוהן והנה נהפך שיער לבן בבהרת, ומראהא עמוק מן-העור--צרעת היא, במכווה פרחה; וטימא אותו הכוהן, נגע צרעת היא. 
<A NAME="26"> </A>
<B>כו</B> ואם יראנה הכוהן, והנה אין-בבהרת שיער לבן, ושפלה איננה מן-העור, והיא כהה--והסגירו הכוהן, שבעת ימים. 
<A NAME="27"> </A>
<B>כז</B> וראהו הכוהן, ביום השביעי:  אם-פשה תפשה, בעור--וטימא הכוהן אותו, נגע צרעת היא. 
<A NAME="28"> </A>
<B>כח</B> ואם-תחתיה תעמוד הבהרת לא-פשתה בעור, והיא כהה--שאת המכווה, היא; וטיהרו, הכוהן--כי-צרבת המכווה, היא.  {פ}</P>
<A NAME="29"> </A>
<P><B>כט</B> ואיש או אישה, כי-יהיה בו נגע, בראש, או בזקן. 
<A NAME="30"> </A>
<B>ל</B> וראה הכוהן את-הנגע, והנה מראהו עמוק מן-העור, ובו שיער צהוב, דק--וטימא אותו הכוהן נתק הוא, צרעת הראש או הזקן הוא. 
<A NAME="31"> </A>
<B>לא</B> וכי-יראה הכוהן את-נגע הנתק, והנה אין-מראהו עמוק מן-העור, ושיער שחור, אין בו--והסגיר הכוהן את-נגע הנתק, שבעת ימים. 
<A NAME="32"> </A>
<B>לב</B> וראה הכוהן את-הנגע, ביום השביעי, והנה לא-פשה הנתק, ולא-היה בו שיער צהוב; ומראה הנתק, אין עמוק מן-העור. 
<A NAME="33"> </A>
<B>לג</B> והת<BIG>ג</BIG>לח--ואת-הנתק, לא יגלח; והסגיר הכוהן את-הנתק שבעת ימים, שנית. 
<A NAME="34"> </A>
<B>לד</B> וראה הכוהן את-הנתק ביום השביעי, והנה לא-פשה הנתק בעור, ומראהו, איננו עמוק מן-העור--וטיהר אותו הכוהן, וכיבס בגדיו וטהר. 
<A NAME="35"> </A>
<B>לה</B> ואם-פשה יפשה הנתק, בעור, אחרי, טוהרתו. 
<A NAME="36"> </A>
<B>לו</B> וראהו, הכוהן, והנה פשה הנתק, בעור--לא-יבקר הכוהן לשיער הצהוב, טמא הוא. 
<A NAME="37"> </A>
<B>לז</B> ואם-בעיניו עמד הנתק ושיער שחור צמח-בו, נרפא הנתק--טהור הוא; וטיהרו, הכוהן.  {ס}</P>
<A NAME="38"> </A>
<P><B>לח</B> ואיש, או-אישה, כי-יהיה בעור-בשרם, בהרות--בהרות, לבנות. 
<A NAME="39"> </A>
<B>לט</B> וראה הכוהן, והנה בעור-בשרם בהרות--כהות לבנות:  בוהק הוא פרח בעור, טהור הוא.  {ס}</P>
<A NAME="40"> </A>
<P><B>מ</B> ואיש, כי יימרט ראשו--קירח הוא, טהור הוא. 
<A NAME="41"> </A>
<B>מא</B> ואם מפאת פניו, יימרט ראשו--גיבח הוא, טהור הוא. 
<A NAME="42"> </A>
<B>מב</B> וכי-יהיה בקרחת או בגבחת, נגע לבן אדמדם--צרעת פורחת היא, בקרחתו או בגבחתו. 
<A NAME="43"> </A>
<B>מג</B> וראה אותו הכוהן, והנה שאת-הנגע לבנה אדמדמת, בקרחתו, או בגבחתו--כמראה צרעת, עור בשר. 
<A NAME="44"> </A>
<B>מד</B> איש-צרוע הוא, טמא הוא; טמא יטמאנו הכוהן, בראשו נגעו. 
<A NAME="45"> </A>
<B>מה</B> והצרוע אשר-בו הנגע, בגדיו יהיו פרומים וראשו יהיה פרוע, ועל-שפם, יעטה; וטמא טמא, יקרא. 
<A NAME="46"> </A>
<B>מו</B> כל-ימי אשר הנגע בו, יטמא--טמא הוא:  בדד יישב, מחוץ למחנה מושבו.  {ס}</P>
<A NAME="47"> </A>
<P><B>מז</B> והבגד, כי-יהיה בו נגע צרעת:  בבגד צמר, או בבגד פשתים. 
<A NAME="48"> </A>
<B>מח</B> או בשתי או בערב, לפשתים ולצמר; או בעור, או בכל-מלאכת עור. 
<A NAME="49"> </A>
<B>מט</B> והיה הנגע ירקרק או אדמדם, בבגד או בעור או-בשתי או-בערב או בכל-כלי-עור--נגע צרעת, הוא; והוראה, את-הכוהן. 
<A NAME="50"> </A>
<B>נ</B> וראה הכוהן, את-הנגע; והסגיר את-הנגע, שבעת ימים. 
<A NAME="51"> </A>
<B>נא</B> וראה את-הנגע ביום השביעי, כי-פשה הנגע בבגד או-בשתי או-בערב או בעור, לכול אשר-ייעשה העור, למלאכה--צרעת ממארת הנגע, טמא הוא. 
<A NAME="52"> </A>
<B>נב</B> ושרף את-הבגד או את-השתי או את-הערב, בצמר או בפשתים, או את-כל-כלי העור, אשר-יהיה בו הנגע:  כי-צרעת ממארת היא, באש תישרף. 
<A NAME="53"> </A>
<B>נג</B> ואם, יראה הכוהן, והנה לא-פשה הנגע, בבגד או בשתי או בערב; או, בכל-כלי-עור. 
<A NAME="54"> </A>
<B>נד</B> וציווה, הכוהן, וכיבסו, את אשר-בו הנגע; והסגירו שבעת-ימים, שנית. 
<A NAME="55"> </A>
<B>נה</B> וראה הכוהן אחרי הוכבס את-הנגע, והנה לא-הפך הנגע את-עינו והנגע לא-פשה--טמא הוא, באש תשרפנו:  פחתת היא, בקרחתו או בגבחתו. 
<A NAME="56"> </A>
<B>נו</B> ואם, ראה הכוהן, והנה כהה הנגע, אחרי הוכבס אותו--וקרע אותו, מן-הבגד או מן-העור, או מן-השתי, או מן-הערב. 
<A NAME="57"> </A>
<B>נז</B> ואם-תיראה עוד בבגד או-בשתי או-בערב, או בכל-כלי-עור--פורחת, היא:  באש תשרפנו, את אשר-בו הנגע. 
<A NAME="58"> </A>
<B>נח</B> והבגד או-השתי או-הערב או-כל-כלי העור, אשר תכבס, וסר מהם, הנגע--וכובס שנית, וטהר. 
<A NAME="59"> </A>
<B>נט</B> זאת תורת נגע-צרעת בגד הצמר או הפשתים, או השתי או הערב, או, כל-כלי-עור--לטהרו, או לטמאו.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
יג
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0313')</SCRIPT></P>
</BODY></HTML>
