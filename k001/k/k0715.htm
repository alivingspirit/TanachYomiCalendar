<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שופטים פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
טו
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>

<H1>שופטים פרק טו</H1>

<A NAME="1"> </A>
<P><B>א</B> ויהי מימים בימי קציר-חיטים, ויפקוד שמשון את-אשתו בגדי עיזים, ויאמר, אבואה אל-אשתי החדרה; ולא-נתנו אביה, לבוא. 
<A NAME="2"> </A>
<B>ב</B> ויאמר אביה, אמור אמרתי כי-שנוא שנאתה, ואתננה, למריעך; הלוא אחותה הקטנה טובה ממנה, תהי-נא לך תחתיה. 
<A NAME="3"> </A>
<B>ג</B> ויאמר להם שמשון, ניקיתי הפעם מפלשתים:  כי-עושה אני עימם, רעה. 
<A NAME="4"> </A>
<B>ד</B> וילך שמשון, וילכוד שלוש-מאות שועלים; וייקח לפידים, ויפן זנב אל-זנב, וישם לפיד אחד בין-שני הזנבות, בתווך. 
<A NAME="5"> </A>
<B>ה</B> ויבער-אש בלפידים, וישלח בקמות פלשתים; ויבער מגדיש ועד-קמה, ועד-כרם זית. 
<A NAME="6"> </A>
<B>ו</B> ויאמרו פלשתים, מי עשה זאת, ויאמרו שמשון חתן התמני, כי לקח את-אשתו וייתנה למריעהו; ויעלו פלשתים, וישרפו אותה ואת-אביה באש. 
<A NAME="7"> </A>
<B>ז</B> ויאמר להם שמשון, אם-תעשון כזאת:  כי אם-ניקמתי בכם, ואחר אחדל. 
<A NAME="8"> </A>
<B>ח</B> ויך אותם שוק על-ירך, מכה גדולה; ויירד ויישב, בסעיף סלע עיטם.  {פ}</P>
<A NAME="9"> </A>
<P><B>ט</B> ויעלו פלשתים, ויחנו ביהודה; ויינטשו, בלחי. 
<A NAME="10"> </A>
<B>י</B> ויאמרו איש יהודה, למה עליתם עלינו; ויאמרו, לאסור את-שמשון עלינו, לעשות לו, כאשר עשה לנו. 
<A NAME="11"> </A>
<B>יא</B> ויירדו שלושת אלפים איש מיהודה, אל-סעיף סלע עיטם, ויאמרו לשמשון הלוא ידעת כי-מושלים בנו פלשתים, ומה-זאת עשית לנו; ויאמר להם--כאשר עשו לי, כן עשיתי להם. 
<A NAME="12"> </A>
<B>יב</B> ויאמרו לו לאסורך ירדנו, לתיתך ביד-פלשתים; ויאמר להם, שמשון, הישבעו לי, פן-תפגעון בי אתם. 
<A NAME="13"> </A>
<B>יג</B> ויאמרו לו לאמור, לא כי-אסור נאסורך ונתנוך בידם, והמת, לא נמיתך; ויאסרוהו, בשניים עבותים חדשים, ויעלוהו, מן-הסלע. 
<A NAME="14"> </A>
<B>יד</B> הוא-בא עד-לחי, ופלשתים הריעו לקראתו; ותצלח עליו רוח יהוה, ותהיינה העבותים אשר על-זרועותיו כפשתים אשר בערו באש, ויימסו אסוריו, מעל ידיו. 
<A NAME="15"> </A>
<B>טו</B> וימצא לחי-חמור, טרייה; וישלח ידו וייקחהא, ויך-בה אלף איש. 
<A NAME="16"> </A>
<B>טז</B> ויאמר שמשון--בלחי החמור, חמור חמורתיים; בלחי החמור, הכיתי אלף איש. 
<A NAME="17"> </A>
<B>יז</B> ויהי ככלותו לדבר, וישלך הלחי מידו; ויקרא למקום ההוא, רמת לחי. 
<A NAME="18"> </A>
<B>יח</B> ויצמא, מאוד, ויקרא אל-יהוה ויאמר, אתה נתת ביד-עבדך את-התשועה הגדולה הזאת; ועתה אמות בצמא, ונפלתי ביד הערלים. 
<A NAME="19"> </A>
<B>יט</B> ויבקע אלוהים את-המכתש אשר-בלחי, וייצאו ממנו מים וישת, ותשב רוחו, ויחי; על-כן קרא שמה, עין הקורא אשר בלחי, עד, היום הזה. 
<A NAME="20"> </A>
<B>כ</B> וישפוט את-ישראל בימי פלשתים, עשרים שנה.  {פ}</P>

<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
טו
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0715')</SCRIPT></P>
</BODY></HTML>
