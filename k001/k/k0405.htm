<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
ה
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק ה</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> צו, את-בני ישראל, וישלחו מן-המחנה, כל-צרוע וכל-זב; וכול, טמא לנפש. 
<A NAME="3"> </A>
<B>ג</B> מזכר עד-נקבה תשלחו, אל-מחוץ למחנה תשלחום; ולא יטמאו את-מחניהם, אשר אני שוכן בתוכם. 
<A NAME="4"> </A>
<B>ד</B> ויעשו-כן, בני ישראל, וישלחו אותם, אל-מחוץ למחנה:  כאשר דיבר יהוה אל-משה, כן עשו בני ישראל.  {פ}</P>
<A NAME="5"> </A>
<P><B>ה</B> וידבר יהוה, אל-משה לאמור. 
<A NAME="6"> </A>
<B>ו</B> דבר, אל-בני ישראל, איש או-אישה כי יעשו מכל-חטאות האדם, למעול מעל ביהוה; ואשמה, הנפש ההיא. 
<A NAME="7"> </A>
<B>ז</B> והתוודו, את-חטאתם אשר עשו, והשיב את-אשמו בראשו, וחמישיתו יוסף עליו; ונתן, לאשר אשם לו. 
<A NAME="8"> </A>
<B>ח</B> ואם-אין לאיש גואל, להשיב האשם אליו--האשם המושב ליהוה, לכוהן:  מלבד, איל הכיפורים, אשר יכפר-בו, עליו. 
<A NAME="9"> </A>
<B>ט</B> וכל-תרומה לכל-קודשי בני-ישראל, אשר-יקריבו לכוהן--לו יהיה. 
<A NAME="10"> </A>
<B>י</B> ואיש את-קודשיו, לו יהיו; איש אשר-ייתן לכוהן, לו יהיה.  {פ}</P>
<A NAME="11"> </A>
<P><B>יא</B> וידבר יהוה, אל-משה לאמור. 
<A NAME="12"> </A>
<B>יב</B> דבר אל-בני ישראל, ואמרת אליהם:  איש איש כי-תשטה אשתו, ומעלה בו מעל. 
<A NAME="13"> </A>
<B>יג</B> ושכב איש אותה, שכבת-זרע, ונעלם מעיני אישה, ונסתרה והיא נטמאה; ועד אין בה, והיא לא נתפשה. 
<A NAME="14"> </A>
<B>יד</B> ועבר עליו רוח-קנאה וקינא את-אשתו, והיא נטמאה; או-עבר עליו רוח-קנאה וקינא את-אשתו, והיא לא נטמאה. 
<A NAME="15"> </A>
<B>טו</B> והביא האיש את-אשתו, אל-הכוהן, והביא את-קרבנה עליה, עשירית האיפה קמח שעורים; לא-ייצוק עליו שמן, ולא-ייתן עליו לבונה--כי-מנחת קנאות הוא, מנחת זיכרון מזכרת עוון. 
<A NAME="16"> </A>
<B>טז</B> והקריב אותה, הכוהן; והעמידה, לפני יהוה. 
<A NAME="17"> </A>
<B>יז</B> ולקח הכוהן מים קדושים, בכלי-חרש; ומן-העפר, אשר יהיה בקרקע המשכן, ייקח הכוהן, ונתן אל-המים. 
<A NAME="18"> </A>
<B>יח</B> והעמיד הכוהן את-האישה, לפני יהוה, ופרע את-ראש האישה, ונתן על-כפיה את מנחת הזיכרון מנחת קנאות היא; וביד הכוהן יהיו, מי המרים המאררים. 
<A NAME="19"> </A>
<B>יט</B> והשביע אותה הכוהן, ואמר אל-האישה אם-לא שכב איש אותך, ואם-לא שטית טומאה, תחת אישך--הינקי, ממי המרים המאררים האלה. 
<A NAME="20"> </A>
<B>כ</B> ואת, כי שטית תחת אישך--וכי נטמאת; וייתן איש בך את-שכובתו, מבלעדי אישך. 
<A NAME="21"> </A>
<B>כא</B> והשביע הכוהן את-האישה, בשבועת האלה, ואמר הכוהן לאישה, ייתן יהוה אותך לאלה ולשבועה בתוך עמך--בתת יהוה את-ירכך נופלת, ואת-בטנך צבה. 
<A NAME="22"> </A>
<B>כב</B> ובאו המים המאררים האלה, במעייך, לצבות בטן, ולנפיל ירך; ואמרה האישה, אמן אמן. 
<A NAME="23"> </A>
<B>כג</B> וכתב את-האלות האלה, הכוהן--בספר; ומחה, אל-מי המרים. 
<A NAME="24"> </A>
<B>כד</B> והשקה, את-האישה, את-מי המרים, המאררים; ובאו בה המים המאררים, למרים. 
<A NAME="25"> </A>
<B>כה</B> ולקח הכוהן מיד האישה, את מנחת הקנאות; והניף את-המנחה לפני יהוה, והקריב אותה אל-המזבח. 
<A NAME="26"> </A>
<B>כו</B> וקמץ הכוהן מן-המנחה את-אזכרתה, והקטיר המזבחה; ואחר ישקה את-האישה, את-המים. 
<A NAME="27"> </A>
<B>כז</B> והשקה את-המים, והייתה אם-נטמאה ותמעול מעל באישה--ובאו בה המים המאררים למרים, וצבתה בטנה ונפלה ירכה; והייתה האישה לאלה, בקרב עמה. 
<A NAME="28"> </A>
<B>כח</B> ואם-לא נטמאה האישה, וטהורה היא--וניקתה, ונזרעה זרע. 
<A NAME="29"> </A>
<B>כט</B> זאת תורת, הקנאות, אשר תשטה אישה תחת אישה, ונטמאה. 
<A NAME="30"> </A>
<B>ל</B> או איש, אשר תעבור עליו רוח קנאה--וקינא את-אשתו; והעמיד את-האישה, לפני יהוה, ועשה לה הכוהן, את כל-התורה הזאת. 
<A NAME="31"> </A>
<B>לא</B> וניקה האיש, מעוון; והאישה ההיא, תישא את-עוונה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
ה
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0405')</SCRIPT></P>
</BODY></HTML>
