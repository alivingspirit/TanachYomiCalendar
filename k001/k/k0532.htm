<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק לב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
לב
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק לב</H1>

<A NAME="1"> </A>
<P><B>א</B> האזינו השמיים, ואדברה;  {ס}  ותשמע הארץ, אמרי-פי.  {ר}<BR>
<A NAME="2"> </A>
<B>ב</B> יערוף כמטר לקחי,  {ס}  תיזל כטל אמרתי,  {ר}<BR> כשעירים עלי-דשא,  {ס}  וכרביבים עלי-עשב.  {ר}<BR>
<A NAME="3"> </A>
<B>ג</B> כי שם יהוה, אקרא:  {ס}  הבו גודל, לאלוהינו.  {ר}<BR>
<A NAME="4"> </A>
<B>ד</B> הצור תמים פועלו,  {ס}  כי כל-דרכיו משפט:  {ר}<BR> אל אמונה ואין עוול,  {ס}  צדיק וישר הוא.  {ר}<BR>
<A NAME="5"> </A>
<B>ה</B> שיחת לו לא, בניו מומם:  {ס}  דור עיקש, ופתלתול.  {ר}<BR>
<A NAME="6"> </A>
<B>ו</B> <BIG>ה</BIG> ליהוה, תגמלו-זאת--  {ס}  עם נבל, ולא חכם:  {ר}<BR> הלוא-הוא אביך קנך,  {ס}  הוא עשך ויכוננך.  {ר}<BR>
<A NAME="7"> </A>
<B>ז</B> זכור ימות עולם, בינו שנות דור-ודור;  {ס}  שאל אביך ויגדך, זקניך ויאמרו לך.  {ר}<BR>
<A NAME="8"> </A>
<B>ח</B> בהנחל עליון גויים,  {ס}  בהפרידו בני אדם;  {ר}<BR> יצב גבולות עמים,  {ס}  למספר בני ישראל.  {ר}<BR>
<A NAME="9"> </A>
<B>ט</B> כי חלק יהוה, עמו:  {ס}  יעקוב, חבל נחלתו.  {ר}<BR>
<A NAME="10"> </A>
<B>י</B> ימצאהו בארץ מדבר,  {ס}  ובתוהו ילל ישימון;  {ר}<BR> יסובבנהו, יבוננהו--  {ס}  ייצרנהו, כאישון עינו.  {ר}<BR>
<A NAME="11"> </A>
<B>יא</B> כנשר יעיר קינו, על-גוזליו ירחף;  {ס}  יפרוש כנפיו ייקחהו, יישאהו על-אברתו.  {ר}<BR>
<A NAME="12"> </A>
<B>יב</B> יהוה, בדד ינחנו;  {ס}  ואין עימו, אל נכר.  {ר}<BR>
<A NAME="13"> </A>
<B>יג</B> ירכיבהו על-במותי ארץ,  {ס}  ויאכל תנובות שדיי;  {ר}<BR> ויניקהו דבש מסלע,  {ס}  ושמן מחלמיש צור.  {ר}<BR>
<A NAME="14"> </A>
<B>יד</B> חמאת בקר וחלב צאן,  {ס}  עם-חלב כרים ואילים  {ר}<BR> בני-בשן ועתודים,  {ס}  עם-חלב, כליות חיטה;  {ר}<BR> ודם-ענב, תשתה-חמר.  {ס} 
<A NAME="15"> </A>
<B>טו</B> וישמן ישורון ויבעט,  {ר}<BR> שמנת עבית כשית;  {ס}  וייטוש אלוה עשהו,  {ר}<BR> וינבל צור ישועתו.  {ס} 
<A NAME="16"> </A>
<B>טז</B> יקניאוהו, בזרים;  {ר}<BR> בתועבות, יכעיסוהו.  {ס} 
<A NAME="17"> </A>
<B>יז</B> יזבחו, לשדים לא אלוה--  {ר}<BR> אלוהים, לא ידעום;  {ס}  חדשים מקרוב באו,  {ר}<BR> לא שערום אבותיכם.  {ס} 
<A NAME="18"> </A>
<B>יח</B> צור ילדך, תש<SMALL>י</SMALL>;  {ר}<BR> ותשכח, אל מחוללך.  {ס} 
<A NAME="19"> </A>
<B>יט</B> וירא יהוה, וינאץ,  {ר}<BR> מכעס בניו, ובנותיו.  {ס} 
<A NAME="20"> </A>
<B>כ</B> ויאמר, אסתירה פניי מהם--  {ר}<BR> אראה, מה אחריתם:  {ס}  כי דור תהפוכות המה,  {ר}<BR> בנים לא-אמון בם.  {ס} 
<A NAME="21"> </A>
<B>כא</B> הם קינאוני בלא-אל,  {ר}<BR> כיעסוני בהבליהם;  {ס}  ואני אקניאם בלא-עם,  {ר}<BR> בגוי נבל אכעיסם.  {ס} 
<A NAME="22"> </A>
<B>כב</B> כי-אש קדחה באפי,  {ר}<BR> ותיקד עד-שאול תחתית;  {ס}  ותאכל ארץ ויבולה,  {ר}<BR> ותלהט מוסדי הרים.  {ס} 
<A NAME="23"> </A>
<B>כג</B> אספה עלימו, רעות;  {ר}<BR> חיציי, אכלה-בם.  {ס} 
<A NAME="24"> </A>
<B>כד</B> מזי רעב ולחומי רשף,  {ר}<BR> וקטב מרירי;  {ס}  ושן-בהמות, אשלח-בם,  {ר}<BR> עם-חמת, זוחלי עפר.  {ס} 
<A NAME="25"> </A>
<B>כה</B> מחוץ, תשכל-חרב, ומחדרים, אימה; גם-בחור,  {ר}<BR> גם-בתולה--יונק, עם-איש שיבה.  {ס} 
<A NAME="26"> </A>
<B>כו</B> אמרתי, אפאיהם;  {ר}<BR> אשביתה מאנוש, זכרם.  {ס} 
<A NAME="27"> </A>
<B>כז</B> לולי, כעס אויב אגור--  {ר}<BR> פן-ינכרו, צרימו:  {ס}  פן-יאמרו ידנו רמה,  {ר}<BR> ולא יהוה פעל כל-זאת.  {ס} 
<A NAME="28"> </A>
<B>כח</B> כי-גוי אובד עצות, המה;  {ר}<BR> ואין בהם, תבונה.  {ס} 
<A NAME="29"> </A>
<B>כט</B> לו חכמו, ישכילו זאת;  {ר}<BR> יבינו, לאחריתם.  {ס} 
<A NAME="30"> </A>
<B>ל</B> איכה ירדוף אחד, אלף,  {ר}<BR> ושניים, יניסו רבבה:  {ס}  אם-לא כי-צורם מכרם,  {ר}<BR> ויהוה הסגירם.  {ס} 
<A NAME="31"> </A>
<B>לא</B> כי לא כצורנו, צורם;  {ר}<BR> ואויבינו, פלילים.  {ס} 
<A NAME="32"> </A>
<B>לב</B> כי-מגפן סדום גפנם,  {ר}<BR> ומשדמות עמורה:  {ס}  ענבימו, עינבי-ראש--  {ר}<BR> אשכלות מרורות, למו.  {ס} 
<A NAME="33"> </A>
<B>לג</B> חמת תנינים, יינם;  {ר}<BR> וראש פתנים, אכזר.  {ס} 
<A NAME="34"> </A>
<B>לד</B> הלוא-הוא, כמוס עימדי;  {ר}<BR> חתום, באוצרותיי.  {ס} 
<A NAME="35"> </A>
<B>לה</B> לי נקם ושילם,  {ר}<BR> לעת תמוט רגלם:  {ס}  כי קרוב יום אידם,  {ר}<BR> וחש עתידות למו.  {ס} 
<A NAME="36"> </A>
<B>לו</B> כי-ידין יהוה עמו,  {ר}<BR> ועל-עבדיו יתנחם:  {ס}  כי יראה כי-אזלת יד,  {ר}<BR> ואפס עצור ועזוב.  {ס} 
<A NAME="37"> </A>
<B>לז</B> ואמר, אי אלוהימו--  {ר}<BR> צור, חסייו בו.  {ס} 
<A NAME="38"> </A>
<B>לח</B> אשר חלב זבחימו יאכלו,  {ר}<BR> ישתו יין נסיכם;  {ס}  יקומו, ויעזרוכם--  {ר}<BR> יהי עליכם, סתרה.  {ס} 
<A NAME="39"> </A>
<B>לט</B> ראו עתה, כי אני אני הוא,  {ר}<BR> ואין אלוהים, עימדי:  {ס}  אני אמית ואחייה,  {ר}<BR> מחצתי ואני ארפא,  {ס}  ואין מידי, מציל.  {ר}<BR>
<A NAME="40"> </A>
<B>מ</B> כי-אשא אל-שמיים, ידי;  {ס}  ואמרתי, חי אנוכי לעולם.  {ר}<BR>
<A NAME="41"> </A>
<B>מא</B> אם-שנותי ברק חרבי,  {ס}  ותאחז במשפט ידי;  {ר}<BR> אשיב נקם לצריי,  {ס}  ולמשנאיי אשלם.  {ר}<BR>
<A NAME="42"> </A>
<B>מב</B> אשכיר חיציי מדם,  {ס}  וחרבי תאכל בשר;  {ר}<BR> מדם חלל ושביה,  {ס}  מראש פרעות אויב.  {ר}<BR>
<A NAME="43"> </A>
<B>מג</B> הרנינו גויים עמו,  {ס}  כי דם-עבדיו ייקום;  {ר}<BR> ונקם ישיב לצריו,  {ס}  וכיפר אדמתו עמו.  {ר}<BR> {ש}</P>
<A NAME="44"> </A>
<P><B>מד</B> ויבוא משה, וידבר את-כל-דברי השירה-הזאת--באוזני העם:  הוא, והושע בן-נון. 
<A NAME="45"> </A>
<B>מה</B> ויכל משה, לדבר את-כל-הדברים האלה--אל-כל-ישראל. 
<A NAME="46"> </A>
<B>מו</B> ויאמר אליהם, שימו לבבכם, לכל-הדברים, אשר אנוכי מעיד בכם היום:  אשר תצוום, את-בניכם, לשמור לעשות, את-כל-דברי התורה הזאת. 
<A NAME="47"> </A>
<B>מז</B> כי לא-דבר ריק הוא, מכם--כי-הוא, חייכם; ובדבר הזה, תאריכו ימים על-האדמה, אשר אתם עוברים את-הירדן שמה, לרשתה.  {פ}</P>
<A NAME="48"> </A>
<P><B>מח</B> וידבר יהוה אל-משה, בעצם היום הזה לאמור. 
<A NAME="49"> </A>
<B>מט</B> עלה אל-הר העברים הזה הר-נבו, אשר בארץ מואב, אשר, על-פני ירחו; וראה את-ארץ כנען, אשר אני נותן לבני ישראל לאחוזה. 
<A NAME="50"> </A>
<B>נ</B> ומות, בהר אשר אתה עולה שמה, והיאסף, אל-עמיך:  כאשר-מת אהרון אחיך, בהור ההר, וייאסף, אל-עמיו. 
<A NAME="51"> </A>
<B>נא</B> על אשר מעלתם בי, בתוך בני ישראל, במי-מריבת קדש, מדבר-צין--על אשר לא-קידשתם אותי, בתוך בני ישראל. 
<A NAME="52"> </A>
<B>נב</B> כי מנגד, תראה את-הארץ; ושמה, לא תבוא--אל-הארץ, אשר-אני נותן לבני ישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
לב
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0532')</SCRIPT></P>
</BODY></HTML>
