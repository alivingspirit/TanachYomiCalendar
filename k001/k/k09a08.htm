<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלכים א פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
ח
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>

<H1>מלכים א פרק ח</H1>

<A NAME="1"> </A>
<P><B>א</B> אז יקהל שלמה את-זקני ישראל את-כל-ראשי המטות נשיאי האבות לבני ישראל, אל-המלך שלמה--ירושלים:  להעלות את-ארון ברית-יהוה, מעיר דויד--היא ציון. 
<A NAME="2"> </A>
<B>ב</B> וייקהלו אל-המלך שלמה, כל-איש ישראל, בירח האיתנים, בחג--הוא, החודש השביעי. 
<A NAME="3"> </A>
<B>ג</B> ויבואו, כול זקני ישראל; וישאו הכוהנים, את-הארון. 
<A NAME="4"> </A>
<B>ד</B> ויעלו את-ארון יהוה, ואת-אוהל מועד, ואת-כל-כלי הקודש, אשר באוהל; ויעלו אותם, הכוהנים והלויים. 
<A NAME="5"> </A>
<B>ה</B> והמלך שלמה, וכל-עדת ישראל הנועדים עליו, איתו, לפני הארון--מזבחים צאן ובקר, אשר לא-ייספרו ולא יימנו מרוב. 
<A NAME="6"> </A>
<B>ו</B> ויביאו הכוהנים את-ארון ברית-יהוה אל-מקומו, אל-דביר הבית--אל-קודש הקודשים:  אל-תחת, כנפי הכרובים. 
<A NAME="7"> </A>
<B>ז</B> כי הכרובים פורשים כנפיים, אל-מקום הארון; ויסוכו הכרובים על-הארון ועל-בדיו, מלמעלה. 
<A NAME="8"> </A>
<B>ח</B> ויאריכו, הבדים, וייראו ראשי הבדים מן-הקודש על-פני הדביר, ולא ייראו החוצה; ויהיו שם, עד היום הזה. 
<A NAME="9"> </A>
<B>ט</B> אין, בארון, רק שני לוחות האבנים, אשר הניח שם משה בחורב--אשר כרת יהוה עם-בני ישראל, בצאתם מארץ מצריים. 
<A NAME="10"> </A>
<B>י</B> ויהי, בצאת הכוהנים מן-הקודש; והענן מלא, את-בית יהוה. 
<A NAME="11"> </A>
<B>יא</B> ולא-יכלו הכוהנים לעמוד לשרת, מפני הענן:  כי-מלא כבוד-יהוה, את-בית יהוה.  {פ}</P>
<A NAME="12"> </A>
<P><B>יב</B> אז, אמר שלמה:  יהוה אמר, לשכון בערפל. 
<A NAME="13"> </A>
<B>יג</B> בנה בניתי בית זבול, לך--מכון לשבתך, עולמים. 
<A NAME="14"> </A>
<B>יד</B> ויסב המלך, את-פניו, ויברך, את כל-קהל ישראל; וכל-קהל ישראל, עומד. 
<A NAME="15"> </A>
<B>טו</B> ויאמר, ברוך יהוה אלוהי ישראל, אשר דיבר בפיו, את דויד אבי; ובידו מילא, לאמור. 
<A NAME="16"> </A>
<B>טז</B> מן-היום, אשר הוצאתי את-עמי את-ישראל ממצריים, לא-בחרתי בעיר מכול שבטי ישראל, לבנות בית להיות שמי שם; ואבחר בדויד, להיות על-עמי ישראל. 
<A NAME="17"> </A>
<B>יז</B> ויהי, עם-לבב דויד אבי--לבנות בית, לשם יהוה אלוהי ישראל. 
<A NAME="18"> </A>
<B>יח</B> ויאמר יהוה, אל-דויד אבי, יען אשר היה עם-לבבך, לבנות בית לשמי--הטיבות, כי היה עם-לבבך. 
<A NAME="19"> </A>
<B>יט</B> רק אתה, לא תבנה הבית:  כי אם-בנך היוצא מחלציך, הוא-יבנה הבית לשמי. 
<A NAME="20"> </A>
<B>כ</B> ויקם יהוה, את-דברו אשר דיבר; ואקום תחת דויד אבי ואשב על-כיסא ישראל, כאשר דיבר יהוה, ואבנה הבית, לשם יהוה אלוהי ישראל. 
<A NAME="21"> </A>
<B>כא</B> ואשים שם מקום לארון, אשר-שם ברית יהוה, אשר כרת עם-אבותינו, בהוציאו אותם מארץ מצריים.  {ס}</P>
<A NAME="22"> </A>
<P><B>כב</B> ויעמוד שלמה, לפני מזבח יהוה, נגד, כל-קהל ישראל; ויפרוש כפיו, השמיים. 
<A NAME="23"> </A>
<B>כג</B> ויאמר, יהוה אלוהי ישראל אין-כמוך אלוהים, בשמיים ממעל, ועל-הארץ מתחת:  שומר הברית, והחסד, לעבדיך, ההולכים לפניך בכל-ליבם. 
<A NAME="24"> </A>
<B>כד</B> אשר שמרת, לעבדך דויד אבי, את אשר-דיברת, לו; ותדבר בפיך ובידך מילאת, כיום הזה. 
<A NAME="25"> </A>
<B>כה</B> ועתה יהוה אלוהי ישראל, שמור לעבדך דויד אבי את אשר דיברת לו לאמור, לא-ייכרת לך איש מלפניי, יושב על-כיסא ישראל:  רק אם-ישמרו בניך את-דרכם, ללכת לפניי, כאשר הלכת, לפניי. 
<A NAME="26"> </A>
<B>כו</B> ועתה, אלוהי ישראל--ייאמן נא, דברך, אשר דיברת, לעבדך דויד אבי. 
<A NAME="27"> </A>
<B>כז</B> כי, האומנם, יישב אלוהים, על-הארץ; הנה השמיים ושמי השמיים, לא יכלכלוך--אף, כי-הבית הזה אשר בניתי. 
<A NAME="28"> </A>
<B>כח</B> ופנית אל-תפילת עבדך, ואל-תחינתו--יהוה אלוהיי:  לשמוע אל-הרינה ואל-התפילה, אשר עבדך מתפלל לפניך היום. 
<A NAME="29"> </A>
<B>כט</B> להיות עיניך פתוחות אל-הבית הזה, לילה ויום, אל-המקום, אשר אמרת יהיה שמי שם--לשמוע, אל-התפילה, אשר יתפלל עבדך, אל-המקום הזה. 
<A NAME="30"> </A>
<B>ל</B> ושמעת אל-תחינת עבדך, ועמך ישראל, אשר יתפללו, אל-המקום הזה; ואתה תשמע אל-מקום שבתך, אל-השמיים, ושמעת, וסלחת. 
<A NAME="31"> </A>
<B>לא</B> את אשר יחטא איש לריעהו, ונשא-בו אלה להאלותו; ובא, אלה לפני מזבחך--בבית הזה. 
<A NAME="32"> </A>
<B>לב</B> ואתה תשמע השמיים, ועשית ושפטת את-עבדיך--להרשיע רשע, לתת דרכו בראשו; ולהצדיק צדיק, לתת לו כצדקתו. 
<A NAME="33"> </A>
<B>לג</B> בהינגף עמך ישראל, לפני אויב--אשר יחטאו-לך; ושבו אליך והודו את-שמך, והתפללו והתחננו אליך בבית הזה. 
<A NAME="34"> </A>
<B>לד</B> ואתה, תשמע השמיים, וסלחת, לחטאת עמך ישראל; והשבותם, אל-האדמה, אשר נתת, לאבותם.  {ס}</P>
<A NAME="35"> </A>
<P><B>לה</B> בהיעצר שמיים ולא-יהיה מטר, כי יחטאו-לך; והתפללו אל-המקום הזה, והודו את-שמך, ומחטאתם ישובון, כי תענם. 
<A NAME="36"> </A>
<B>לו</B> ואתה תשמע השמיים, וסלחת לחטאת עבדיך ועמך ישראל--כי תורם את-הדרך הטובה, אשר ילכו-בה; ונתת מטר על-ארצך, אשר-נתת לעמך לנחלה.  {ס}</P>
<A NAME="37"> </A>
<P><B>לז</B> רעב כי-יהיה בארץ, דבר כי-יהיה שידפון יירקון ארבה חסיל כי יהיה, כי יצר-לו אויבו, בארץ שעריו--כל-נגע, כל-מחלה. 
<A NAME="38"> </A>
<B>לח</B> כל-תפילה כל-תחינה, אשר תהיה לכל-האדם, לכול, עמך ישראל--אשר יידעון, איש נגע לבבו, ופרש כפיו, אל-הבית הזה. 
<A NAME="39"> </A>
<B>לט</B> ואתה תשמע השמיים מכון שבתך, וסלחת ועשית, ונתת לאיש ככל-דרכיו, אשר תדע את-לבבו:  כי-אתה ידעת לבדך, את-לבב כל-בני האדם. 
<A NAME="40"> </A>
<B>מ</B> למען, ייראוך, כל-הימים, אשר-הם חיים על-פני האדמה--אשר נתת, לאבותינו. 
<A NAME="41"> </A>
<B>מא</B> וגם, אל-הנוכרי, אשר לא-מעמך ישראל, הוא; ובא מארץ רחוקה, למען שמך. 
<A NAME="42"> </A>
<B>מב</B> כי ישמעון, את-שמך הגדול, ואת-ידך החזקה, וזרועך הנטויה; ובא והתפלל, אל-הבית הזה. 
<A NAME="43"> </A>
<B>מג</B> אתה תשמע השמיים, מכון שבתך, ועשית, ככול אשר-יקרא אליך הנוכרי--למען יידעון כל-עמי הארץ את-שמך, ליראה אותך כעמך ישראל, ולדעת, כי-שמך נקרא על-הבית הזה אשר בניתי. 
<A NAME="44"> </A>
<B>מד</B> כי-ייצא עמך למלחמה על-אויבו, בדרך אשר תשלחם; והתפללו אל-יהוה, דרך העיר אשר בחרת בה, והבית, אשר-בניתי לשמך. 
<A NAME="45"> </A>
<B>מה</B> ושמעת, השמיים, את-תפילתם, ואת-תחינתם; ועשית, משפטם. 
<A NAME="46"> </A>
<B>מו</B> כי יחטאו-לך, כי אין אדם אשר לא-יחטא, ואנפת בם, ונתתם לפני אויב; ושבום שוביהם אל-ארץ האויב, רחוקה או קרובה. 
<A NAME="47"> </A>
<B>מז</B> והשיבו, אל-ליבם, בארץ, אשר נשבו-שם; ושבו והתחננו אליך, בארץ שוביהם לאמור, חטאנו והעווינו, רשענו. 
<A NAME="48"> </A>
<B>מח</B> ושבו אליך, בכל-לבבם ובכל-נפשם, בארץ אויביהם, אשר-שבו אותם; והתפללו אליך, דרך ארצם אשר נתת לאבותם, העיר אשר בחרת, והבית אשר-בניתי לשמך. 
<A NAME="49"> </A>
<B>מט</B> ושמעת השמיים מכון שבתך, את-תפילתם ואת-תחינתם; ועשית, משפטם. 
<A NAME="50"> </A>
<B>נ</B> וסלחת לעמך אשר חטאו-לך, ולכל-פשעיהם אשר פשעו-בך; ונתתם לרחמים לפני שוביהם, וריחמום. 
<A NAME="51"> </A>
<B>נא</B> כי-עמך ונחלתך, הם, אשר הוצאת ממצריים, מתוך כור הברזל. 
<A NAME="52"> </A>
<B>נב</B> להיות עיניך פתוחות אל-תחינת עבדך, ואל-תחינת עמך ישראל, לשמוע אליהם, בכול קוראם אליך. 
<A NAME="53"> </A>
<B>נג</B> כי-אתה הבדלתם לך, לנחלה, מכול, עמי הארץ:  כאשר דיברת ביד משה עבדך, בהוציאך את-אבותינו ממצריים--אדוניי יהוה.  {פ}</P>
<A NAME="54"> </A>
<P><B>נד</B> ויהי ככלות שלמה, להתפלל אל-יהוה, את כל-התפילה והתחינה, הזאת; קם מלפני מזבח יהוה, מכרוע על-ברכיו, וכפיו, פרושות השמיים. 
<A NAME="55"> </A>
<B>נה</B> ויעמוד--ויברך, את כל-קהל ישראל:  קול גדול, לאמור. 
<A NAME="56"> </A>
<B>נו</B> ברוך יהוה, אשר נתן מנוחה לעמו ישראל, ככול, אשר דיבר:  לא-נפל דבר אחד, מכול דברו הטוב, אשר דיבר, ביד משה עבדו. 
<A NAME="57"> </A>
<B>נז</B> יהי יהוה אלוהינו עימנו, כאשר היה עם-אבותינו:  אל-יעזבנו, ואל-ייטשנו. 
<A NAME="58"> </A>
<B>נח</B> להטות לבבנו, אליו--ללכת בכל-דרכיו, ולשמור מצוותיו וחוקיו ומשפטיו, אשר ציווה, את-אבותינו. 
<A NAME="59"> </A>
<B>נט</B> ויהיו דבריי אלה, אשר התחננתי לפני יהוה, קרובים אל-יהוה אלוהינו, יומם ולילה:  לעשות משפט עבדו, ומשפט עמו ישראל--דבר-יום ביומו. 
<A NAME="60"> </A>
<B>ס</B> למען, דעת כל-עמי הארץ, כי יהוה, הוא האלוהים:  אין, עוד. 
<A NAME="61"> </A>
<B>סא</B> והיה לבבכם שלם, עם יהוה אלוהינו, ללכת בחוקיו ולשמור מצוותיו, כיום הזה. 
<A NAME="62"> </A>
<B>סב</B> והמלך, וכל-ישראל עימו, זובחים זבח, לפני יהוה. 
<A NAME="63"> </A>
<B>סג</B> ויזבח שלמה, את זבח השלמים אשר זבח ליהוה, בקר עשרים ושניים אלף, וצאן מאה ועשרים אלף; ויחנכו את-בית יהוה, המלך וכל-בני ישראל. 
<A NAME="64"> </A>
<B>סד</B> ביום ההוא, קידש המלך את-תוך החצר אשר לפני בית-יהוה--כי-עשה שם את-העולה ואת-המנחה, ואת חלבי השלמים:  כי-מזבח הנחושת, אשר לפני יהוה, קטון מהכיל את-העולה ואת-המנחה, ואת חלבי השלמים. 
<A NAME="65"> </A>
<B>סה</B> ויעש שלמה בעת-ההיא את-החג וכל-ישראל עימו קהל גדול מלבוא חמת עד-נחל מצריים, לפני יהוה אלוהינו, שבעת ימים, ושבעת ימים--ארבעה עשר, יום. 
<A NAME="66"> </A>
<B>סו</B> ביום השמיני שילח את-העם, ויברכו את-המלך; וילכו לאוהליהם, שמחים וטובי לב, על כל-הטובה אשר עשה יהוה לדויד עבדו, ולישראל עמו.</P>

<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
ח
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k09a08')</SCRIPT></P>
</BODY></HTML>
