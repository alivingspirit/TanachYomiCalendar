<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
ג
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>

<H1>שמות פרק ג</H1>

<A NAME="1"> </A>
<P><B>א</B> ומשה, היה רועה את-צאן יתרו חותנו--כוהן מדיין; וינהג את-הצאן אחר המדבר, ויבוא אל-הר האלוהים חורבה. 
<A NAME="2"> </A>
<B>ב</B> ויירא מלאך יהוה אליו, בלבת-אש--מתוך הסנה; וירא, והנה הסנה בוער באש, והסנה, איננו אוכל. 
<A NAME="3"> </A>
<B>ג</B> ויאמר משה--אסורה-נא ואראה, את-המראה הגדול הזה:  מדוע, לא-יבער הסנה. 
<A NAME="4"> </A>
<B>ד</B> וירא יהוה, כי סר לראות; ויקרא אליו אלוהים מתוך הסנה, ויאמר משה משה--ויאמר הנני. 
<A NAME="5"> </A>
<B>ה</B> ויאמר, אל-תקרב הלום; של-נעליך, מעל רגליך--כי המקום אשר אתה עומד עליו, אדמת-קודש הוא. 
<A NAME="6"> </A>
<B>ו</B> ויאמר, אנוכי אלוהי אביך, אלוהי אברהם אלוהי יצחק, ואלוהי יעקוב; ויסתר משה, פניו, כי ירא, מהביט אל-האלוהים. 
<A NAME="7"> </A>
<B>ז</B> ויאמר יהוה, ראה ראיתי את-עוני עמי אשר במצריים; ואת-צעקתם שמעתי מפני נוגשיו, כי ידעתי את-מכאוביו. 
<A NAME="8"> </A>
<B>ח</B> וארד להצילו מיד מצריים, ולהעלותו מן-הארץ ההיא, אל-ארץ טובה ורחבה, אל-ארץ זבת חלב ודבש--אל-מקום הכנעני, והחיתי, והאמורי והפריזי, והחיווי והיבוסי. 
<A NAME="9"> </A>
<B>ט</B> ועתה, הנה צעקת בני-ישראל באה אליי; וגם-ראיתי, את-הלחץ, אשר מצריים, לוחצים אותם. 
<A NAME="10"> </A>
<B>י</B> ועתה לכה, ואשלחך אל-פרעה; והוצא את-עמי בני-ישראל, ממצריים. 
<A NAME="11"> </A>
<B>יא</B> ויאמר משה, אל-האלוהים, מי אנוכי, כי אלך אל-פרעה; וכי אוציא את-בני ישראל, ממצריים. 
<A NAME="12"> </A>
<B>יב</B> ויאמר, כי-אהיה עימך, וזה-לך האות, כי אנוכי שלחתיך:  בהוציאך את-העם, ממצריים, תעבדון את-האלוהים, על ההר הזה. 
<A NAME="13"> </A>
<B>יג</B> ויאמר משה אל-האלוהים, הנה אנוכי בא אל-בני ישראל, ואמרתי להם, אלוהי אבותיכם שלחני אליכם; ואמרו-לי מה-שמו, מה אומר אליהם. 
<A NAME="14"> </A>
<B>יד</B> ויאמר אלוהים אל-משה, אהיה אשר אהיה; ויאמר, כה תאמר לבני ישראל, אהיה, שלחני אליכם. 
<A NAME="15"> </A>
<B>טו</B> ויאמר עוד אלוהים אל-משה, כה-תאמר אל-בני ישראל, יהוה אלוהי אבותיכם אלוהי אברהם אלוהי יצחק ואלוהי יעקוב, שלחני אליכם; זה-שמי לעולם, וזה זכרי לדור דור. 
<A NAME="16"> </A>
<B>טז</B> לך ואספת את-זקני ישראל, ואמרת אליהם יהוה אלוהי אבותיכם נראה אליי, אלוהי אברהם יצחק ויעקוב, לאמור:  פקוד פקדתי אתכם, ואת-העשוי לכם במצריים. 
<A NAME="17"> </A>
<B>יז</B> ואומר, אעלה אתכם מעוני מצריים, אל-ארץ הכנעני והחיתי, והאמורי והפריזי והחיווי והיבוסי--אל-ארץ זבת חלב, ודבש. 
<A NAME="18"> </A>
<B>יח</B> ושמעו, לקולך; ובאת אתה וזקני ישראל אל-מלך מצריים, ואמרתם אליו יהוה אלוהי העבריים נקרה עלינו, ועתה נלכה-נא דרך שלושת ימים במדבר, ונזבחה ליהוה אלוהינו. 
<A NAME="19"> </A>
<B>יט</B> ואני ידעתי--כי לא-ייתן אתכם מלך מצריים, להלוך:  ולא, ביד חזקה. 
<A NAME="20"> </A>
<B>כ</B> ושלחתי את-ידי, והכיתי את-מצריים, בכול נפלאותיי, אשר אעשה בקרבו; ואחרי-כן, ישלח אתכם. 
<A NAME="21"> </A>
<B>כא</B> ונתתי את-חן העם-הזה, בעיני מצריים; והיה כי תלכון, לא תלכו ריקם. 
<A NAME="22"> </A>
<B>כב</B> ושאלה אישה משכנתה ומגרת ביתה, כלי-כסף וכלי זהב ושמלות; ושמתם, על-בניכם ועל-בנותיכם, וניצלתם, את-מצריים.</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
ג
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0203')</SCRIPT></P>
</BODY></HTML>
