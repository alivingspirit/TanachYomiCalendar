<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יואל פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יואל - <A HREF="k14.htm">הכול</A><BR>פרק
<A HREF="k1401.htm">א</A>
ב
<A HREF="k1403.htm">ג</A>
<A HREF="k1404.htm">ד</A>
</P>
<HR>

<H1>יואל פרק ב</H1>

<A NAME="1"> </A>
<P><B>א</B> תקעו שופר בציון, והריעו בהר קודשי--ירגזו, כול יושבי הארץ:  כי-בא יום-יהוה, כי קרוב. 
<A NAME="2"> </A>
<B>ב</B> יום חושך ואפילה, יום ענן וערפל, כשחר, פרוש על-ההרים; עם, רב ועצום--כמוהו לא נהיה מן-העולם, ואחריו לא יוסף עד-שני דור ודור. 
<A NAME="3"> </A>
<B>ג</B> לפניו אכלה אש, ואחריו תלהט להבה; כגן-עדן הארץ לפניו, ואחריו מדבר שממה, וגם-פליטה, לא-הייתה לו. 
<A NAME="4"> </A>
<B>ד</B> כמראה סוסים, מראהו; וכפרשים, כן ירוצון. 
<A NAME="5"> </A>
<B>ה</B> כקול מרכבות, על-ראשי ההרים ירקדון--כקול להב אש, אוכלה קש; כעם עצום, ערוך מלחמה. 
<A NAME="6"> </A>
<B>ו</B> מפניו, יחילו עמים; כל-פנים, קיבצו פארור. 
<A NAME="7"> </A>
<B>ז</B> כגיבורים ירוצון, כאנשי מלחמה יעלו חומה; ואיש בדרכיו ילכון, ולא יעבטון אורחותם. 
<A NAME="8"> </A>
<B>ח</B> ואיש אחיו לא ידחקון, גבר במסילתו ילכון; ובעד השלח ייפולו, לא יבצעו. 
<A NAME="9"> </A>
<B>ט</B> בעיר ישוקו, בחומה ירוצון--בבתים, יעלו; בעד החלונים יבואו, כגנב. 
<A NAME="10"> </A>
<B>י</B> לפניו רגזה ארץ, רעשו שמיים; שמש וירח קדרו, וכוכבים אספו נוגהם. 
<A NAME="11"> </A>
<B>יא</B> ויהוה, נתן קולו לפני חילו--כי רב מאוד מחנהו, כי עצום עושה דברו:  כי-גדול יום-יהוה ונורא מאוד, ומי יכילנו. 
<A NAME="12"> </A>
<B>יב</B> וגם-עתה, נאום-יהוה, שובו עדיי, בכל-לבבכם; ובצום ובבכי, ובמספד. 
<A NAME="13"> </A>
<B>יג</B> וקרעו לבבכם ואל-בגדיכם, ושובו אל-יהוה אלוהיכם:  כי-חנון ורחום, הוא--ארך אפיים ורב-חסד, וניחם על-הרעה. 
<A NAME="14"> </A>
<B>יד</B> מי יודע, ישוב וניחם; והשאיר אחריו, ברכה--מנחה ונסך, ליהוה אלוהיכם.  {פ}</P>
<A NAME="15"> </A>
<P><B>טו</B> תקעו שופר, בציון; קדשו-צום, קראו עצרה. 
<A NAME="16"> </A>
<B>טז</B> אספו-עם קדשו קהל, קבצו זקנים--אספו עוללים, ויונקי שדיים:  ייצא חתן מחדרו, וכלה מחופתה. 
<A NAME="17"> </A>
<B>יז</B> בין האולם, ולמזבח, יבכו הכוהנים, משרתי יהוה; ויאמרו חוסה יהוה על-עמך, ואל-תיתן נחלתך לחרפה למשול-בם גויים--למה יאמרו בעמים, איה אלוהיהם. 
<A NAME="18"> </A>
<B>יח</B> ויקנא יהוה, לארצו; ויחמול, על-עמו. 
<A NAME="19"> </A>
<B>יט</B> ויען יהוה ויאמר לעמו, הנני שולח לכם את-הדגן והתירוש והיצהר, ושבעתם, אותו; ולא-אתן אתכם עוד חרפה, בגויים. 
<A NAME="20"> </A>
<B>כ</B> ואת-הצפוני ארחיק מעליכם, והדחתיו אל-ארץ צייה ושממה--את-פניו אל-הים הקדמוני, וסופו אל-הים האחרון; ועלה בואשו, ותעל צחנתו--כי הגדיל, לעשות. 
<A NAME="21"> </A>
<B>כא</B> אל-תיראי, אדמה; גילי ושמחי, כי-הגדיל יהוה לעשות. 
<A NAME="22"> </A>
<B>כב</B> אל-תיראו בהמות שדיי, כי דשאו נאות מדבר:  כי-עץ נשא פרייו, תאנה וגפן נתנו חילם. 
<A NAME="23"> </A>
<B>כג</B> ובני ציון, גילו ושמחו ביהוה אלוהיכם, כי-נתן לכם את-המורה, לצדקה; ויורד לכם, גשם מורה ומלקוש--בראשון. 
<A NAME="24"> </A>
<B>כד</B> ומלאו הגורנות, בר; והשיקו היקבים, תירוש ויצהר. 
<A NAME="25"> </A>
<B>כה</B> ושילמתי לכם, את-השנים, אשר אכל הארבה, הילק והחסיל והגזם:  חילי, הגדול, אשר שילחתי, בכם. 
<A NAME="26"> </A>
<B>כו</B> ואכלתם אכול, ושבוע, והיללתם את-שם יהוה אלוהיכם, אשר-עשה עימכם להפליא; ולא-יבושו עמי, לעולם. 
<A NAME="27"> </A>
<B>כז</B> וידעתם, כי בקרב ישראל אני, ואני יהוה אלוהיכם, ואין עוד; ולא-יבושו עמי, לעולם.  {פ}</P>

<HR>
<P CLASS=s>

<A HREF="k0.htm">תנ"ך</A> -
יואל - <A HREF="k14.htm">הכול</A><BR>פרק
<A HREF="k1401.htm">א</A>
ב
<A HREF="k1403.htm">ג</A>
<A HREF="k1404.htm">ד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1402')</SCRIPT></P>
</BODY></HTML>
