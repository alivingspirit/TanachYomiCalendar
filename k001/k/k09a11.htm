<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלכים א פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
יא
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>

<H1>מלכים א פרק יא</H1>

<A NAME="1"> </A>
<P><B>א</B> והמלך שלמה, אהב נשים נוכרייות רבות--ואת-בת-פרעה:  מואבייות עמונייות אדומייות, צידנייות חיתייות. 
<A NAME="2"> </A>
<B>ב</B> מן-הגויים, אשר אמר-יהוה אל-בני ישראל לא-תבואו בהם והם לא-יבואו בכם, אכן יטו את-לבבכם, אחרי אלוהיהם--בהם דבק שלמה, לאהבה. 
<A NAME="3"> </A>
<B>ג</B> ויהי-לו נשים, שרות שבע מאות, ופילגשים, שלוש מאות; ויטו נשיו, את-ליבו. 
<A NAME="4"> </A>
<B>ד</B> ויהי, לעת זקנת שלמה, נשיו הטו את-לבבו, אחרי אלוהים אחרים; ולא-היה לבבו שלם עם-יהוה אלוהיו, כלבב דויד אביו. 
<A NAME="5"> </A>
<B>ה</B> וילך שלמה--אחרי עשתורת, אלוהי צידונים; ואחרי מלכום, שיקוץ עמונים. 
<A NAME="6"> </A>
<B>ו</B> ויעש שלמה הרע, בעיני יהוה; ולא מילא אחרי יהוה, כדויד אביו.  {ס}</P>
<A NAME="7"> </A>
<P><B>ז</B> אז יבנה שלמה במה, לכמוש שיקוץ מואב, בהר, אשר על-פני ירושלים; ולמולך, שיקוץ בני עמון. 
<A NAME="8"> </A>
<B>ח</B> וכן עשה, לכל-נשיו הנוכרייות, מקטירות ומזבחות, לאלוהיהן. 
<A NAME="9"> </A>
<B>ט</B> ויתאנף יהוה, בשלמה:  כי-נטה לבבו, מעם יהוה אלוהי ישראל, הנראה אליו, פעמיים. 
<A NAME="10"> </A>
<B>י</B> וציווה אליו, על-הדבר הזה, לבלתי-לכת, אחרי אלוהים אחרים; ולא שמר, את אשר-ציווה יהוה.  {פ}</P>
<A NAME="11"> </A>
<P><B>יא</B> ויאמר יהוה לשלמה, יען אשר הייתה-זאת עימך, ולא שמרת בריתי וחוקותיי, אשר ציוויתי עליך--קרוע אקרע את-הממלכה מעליך, ונתתיה לעבדך. 
<A NAME="12"> </A>
<B>יב</B> אך-בימיך לא אעשנה, למען דויד אביך:  מיד בנך, אקרענה. 
<A NAME="13"> </A>
<B>יג</B> רק את-כל-הממלכה לא אקרע, שבט אחד אתן לבנך:  למען דויד עבדי, ולמען ירושלים אשר בחרתי.  {ס}</P>
<A NAME="14"> </A>
<P><B>יד</B> ויקם יהוה שטן לשלמה, את הדד האדומי:  מזרע המלך הוא, באדום. 
<A NAME="15"> </A>
<B>טו</B> ויהי, בהיות דויד את-אדום, בעלות יואב שר הצבא, לקבר את-החללים; ויך כל-זכר, באדום. 
<A NAME="16"> </A>
<B>טז</B> כי ששת חודשים ישב-שם יואב, וכל-ישראל, עד-הכרית כל-זכר, באדום. 
<A NAME="17"> </A>
<B>יז</B> ויברח אדד הוא ואנשים אדומיים מעבדי אביו, איתו--לבוא מצריים; והדד, נער קטן. 
<A NAME="18"> </A>
<B>יח</B> ויקומו, ממדיין, ויבואו, פארן; ויקחו אנשים עימם מפארן, ויבואו מצריים אל-פרעה מלך-מצריים, וייתן-לו בית ולחם אמר לו, וארץ נתן לו. 
<A NAME="19"> </A>
<B>יט</B> וימצא הדד חן בעיני פרעה, מאוד; וייתן-לו אישה את-אחות אשתו, אחות תחפנס הגבירה. 
<A NAME="20"> </A>
<B>כ</B> ותלד לו אחות תחפנס, את גנובת בנו, ותגמלהו תחפנס, בתוך בית פרעה; ויהי גנובת בית פרעה, בתוך בני פרעה. 
<A NAME="21"> </A>
<B>כא</B> והדד שמע במצריים, כי-שכב דויד עם-אבותיו, וכי-מת, יואב שר-הצבא; ויאמר הדד אל-פרעה, שלחני ואלך אל-ארצי. 
<A NAME="22"> </A>
<B>כב</B> ויאמר לו פרעה, כי מה-אתה חסר עימי, והנך מבקש, ללכת אל-ארצך; ויאמר לא, כי שלח תשלחני. 
<A NAME="23"> </A>
<B>כג</B> ויקם אלוהים לו שטן, את-רזון בן-אלידע:  אשר ברח, מאת הדדעזר מלך-צובה--אדוניו. 
<A NAME="24"> </A>
<B>כד</B> ויקבוץ עליו, אנשים, ויהי שר-גדוד, בהרוג דויד אותם; וילכו דמשק ויישבו בה, וימלכו בדמשק. 
<A NAME="25"> </A>
<B>כה</B> ויהי שטן לישראל כל-ימי שלמה, ואת-הרעה אשר הדד; ויקץ, בישראל, וימלוך, על-ארם.  {פ}</P>
<A NAME="26"> </A>
<P><B>כו</B> וירובעם בן-נבט אפרתי מן-הצרדה, ושם אימו צרועה אישה אלמנה, עבד, לשלמה; וירם יד, במלך. 
<A NAME="27"> </A>
<B>כז</B> וזה הדבר, אשר-הרים יד במלך:  שלמה, בנה את-המילוא--סגר, את-פרץ עיר דויד אביו. 
<A NAME="28"> </A>
<B>כח</B> והאיש ירובעם, גיבור חיל; וירא שלמה את-הנער, כי-עושה מלאכה הוא, ויפקד אותו, לכל-סבל בית יוסף.  {ס}</P>
<A NAME="29"> </A>
<P><B>כט</B> ויהי בעת ההיא, וירובעם יצא מירושלים; וימצא אותו אחייה השילוני הנביא בדרך, והוא מתכסה בשלמה חדשה, ושניהם לבדם, בשדה. 
<A NAME="30"> </A>
<B>ל</B> ויתפוש אחייה, בשלמה החדשה אשר עליו; ויקרעהא--שנים עשר, קרעים. 
<A NAME="31"> </A>
<B>לא</B> ויאמר, לירובעם, קח-לך, עשרה קרעים:  כי כה אמר יהוה אלוהי ישראל, הנני קורע את-הממלכה מיד שלמה, ונתתי לך, את עשרה השבטים. 
<A NAME="32"> </A>
<B>לב</B> והשבט האחד, יהיה-לו--למען עבדי דויד, ולמען ירושלים, העיר אשר בחרתי בה, מכול שבטי ישראל. 
<A NAME="33"> </A>
<B>לג</B> יען אשר עזבוני, וישתחוו לעשתורת אלוהי צידונין, לכמוש אלוהי מואב, ולמלכום אלוהי בני-עמון; ולא-הלכו בדרכיי, לעשות הישר בעיניי וחוקותיי ומשפטיי--כדויד אביו. 
<A NAME="34"> </A>
<B>לד</B> ולא-אקח את-כל-הממלכה, מידו:  כי נשיא אשיתנו, כול ימי חייו, למען דויד עבדי אשר בחרתי אותו, אשר שמר מצוותיי וחוקותיי. 
<A NAME="35"> </A>
<B>לה</B> ולקחתי המלוכה, מיד בנו; ונתתיה לך, את עשרת השבטים. 
<A NAME="36"> </A>
<B>לו</B> ולבנו, אתן שבט-אחד--למען היות-ניר לדויד-עבדי כל-הימים לפניי, בירושלים, העיר אשר בחרתי לי, לשום שמי שם. 
<A NAME="37"> </A>
<B>לז</B> ואותך אקח--ומלכת, בכול אשר-תאווה נפשך; והיית מלך, על-ישראל. 
<A NAME="38"> </A>
<B>לח</B> והיה, אם-תשמע את-כל-אשר אצווך, והלכת בדרכיי ועשית הישר בעיניי לשמור חוקותיי ומצוותיי, כאשר עשה דויד עבדי--והייתי עימך, ובניתי לך בית-נאמן כאשר בניתי לדויד, ונתתי לך, את-ישראל. 
<A NAME="39"> </A>
<B>לט</B> ואענה את-זרע דויד, למען זאת--אך, לא כל-הימים.  {ס}</P>
<A NAME="40"> </A>
<P><B>מ</B> ויבקש שלמה, להמית את-ירובעם; ויקם ירובעם, ויברח מצריים אל-שישק מלך-מצריים, ויהי במצריים, עד-מות שלמה.  {ס}</P>
<A NAME="41"> </A>
<P><B>מא</B> ויתר דברי שלמה וכל-אשר עשה, וחכמתו--הלוא-הם כתובים, על-ספר דברי שלמה. 
<A NAME="42"> </A>
<B>מב</B> והימים, אשר מלך שלמה בירושלים על-כל-ישראל--ארבעים, שנה. 
<A NAME="43"> </A>
<B>מג</B> וישכב שלמה, עם-אבותיו, וייקבר, בעיר דויד אביו; וימלוך רחבעם בנו, תחתיו.  {ס}</P>

<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
יא
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k09a11')</SCRIPT></P>
</BODY></HTML>
