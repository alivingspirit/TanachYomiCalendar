<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמואל ב פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
יג
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>

<H1>שמואל ב פרק יג</H1>

<A NAME="1"> </A>
<P><B>א</B> ויהי אחרי-כן, ולאבשלום בן-דויד אחות יפה--ושמה תמר; ויאהבהא, אמנון בן-דויד. 
<A NAME="2"> </A>
<B>ב</B> וייצר לאמנון להתחלות, בעבור תמר אחותו--כי בתולה, היא; וייפלא בעיני אמנון, לעשות לה מאומה. 
<A NAME="3"> </A>
<B>ג</B> ולאמנון ריע, ושמו יונדב, בן-שמעה, אחי דויד; ויונדב, איש חכם מאוד. 
<A NAME="4"> </A>
<B>ד</B> ויאמר לו, מדוע אתה ככה דל בן-המלך בבוקר בבוקר--הלוא, תגיד לי; ויאמר לו, אמנון, את-תמר אחות אבשלום אחי, אני אוהב. 
<A NAME="5"> </A>
<B>ה</B> ויאמר לו יהונדב, שכב על-משכבך והתחל; ובא אביך לראותך, ואמרת אליו תבוא נא תמר אחותי ותברני לחם ועשתה לעיניי את-הבריה, למען אשר אראה, ואכלתי מידה. 
<A NAME="6"> </A>
<B>ו</B> וישכב אמנון, ויתחל; ויבוא המלך לראותו, ויאמר אמנון אל-המלך תבוא-נא תמר אחותי ותלבב לעיניי שתי לביבות, ואברה, מידה. 
<A NAME="7"> </A>
<B>ז</B> וישלח דויד אל-תמר, הביתה לאמור:  לכי נא, בית אמנון אחיך, ועשי-לו, הבריה. 
<A NAME="8"> </A>
<B>ח</B> ותלך תמר, בית אמנון אחיה--והוא שוכב; ותיקח את-הבצק ותלש ותלבב לעיניו, ותבשל את-הלביבות. 
<A NAME="9"> </A>
<B>ט</B> ותיקח את-המשרת ותיצוק לפניו, וימאן לאכול; ויאמר אמנון, הוציאו כל-איש מעליי, וייצאו כל-איש, מעליו. 
<A NAME="10"> </A>
<B>י</B> ויאמר אמנון אל-תמר, הביאי הבריה החדר, ואברה, מידך; ותיקח תמר, את-הלביבות אשר עשתה, ותבא לאמנון אחיה, החדרה. 
<A NAME="11"> </A>
<B>יא</B> ותגש אליו, לאכול; ויחזק-בה ויאמר לה, בואי שכבי עימי אחותי. 
<A NAME="12"> </A>
<B>יב</B> ותאמר לו, אל-אחי אל-תענני--כי לא-ייעשה כן, בישראל:  אל-תעשה, את-הנבלה הזאת. 
<A NAME="13"> </A>
<B>יג</B> ואני, אנה אוליך את-חרפתי, ואתה תהיה כאחד הנבלים, בישראל; ועתה דבר-נא אל-המלך, כי לא ימנעני ממך. 
<A NAME="14"> </A>
<B>יד</B> ולא אבה, לשמוע בקולה; ויחזק ממנה ויענהא, וישכב אותה. 
<A NAME="15"> </A>
<B>טו</B> וישנאהא אמנון, שנאה גדולה מאוד--כי גדולה השנאה אשר שנאה, מאהבה אשר אהבה; ויאמר-לה אמנון, קומי לכי. 
<A NAME="16"> </A>
<B>טז</B> ותאמר לו, אל-אודות הרעה הגדולה הזאת, מאחרת אשר-עשית עימי, לשלחני; ולא אבה, לשמוע לה. 
<A NAME="17"> </A>
<B>יז</B> ויקרא, את-נערו משרתו, ויאמר, שלחו-נא את-זאת מעליי החוצה; ונעול הדלת, אחריה. 
<A NAME="18"> </A>
<B>יח</B> ועליה כתונת פסים, כי כן תלבשנה בנות-המלך הבתולות מעילים; ויוצא אותה משרתו החוץ, ונעל הדלת אחריה. 
<A NAME="19"> </A>
<B>יט</B> ותיקח תמר אפר על-ראשה, וכתונת הפסים אשר עליה קרעה; ותשם ידה על-ראשה, ותלך הלוך וזעקה. 
<A NAME="20"> </A>
<B>כ</B> ויאמר אליה אבשלום אחיה, האמינון אחיך היה עימך, ועתה אחותי החרישי אחיך הוא, אל-תשיתי את-ליבך לדבר הזה; ותשב תמר ושוממה, בית אבשלום אחיה. 
<A NAME="21"> </A>
<B>כא</B> והמלך דויד--שמע, את כל-הדברים האלה; וייחר לו, מאוד. 
<A NAME="22"> </A>
<B>כב</B> ולא-דיבר אבשלום עם-אמנון, למרע ועד-טוב:  כי-שנא אבשלום, את-אמנון, על-דבר אשר עינה, את תמר אחותו.  {פ}</P>
<A NAME="23"> </A>
<P><B>כג</B> ויהי, לשנתיים ימים, ויהיו גוזזים לאבשלום, בבעל חצור אשר עם-אפריים; ויקרא אבשלום, לכל-בני המלך. 
<A NAME="24"> </A>
<B>כד</B> ויבוא אבשלום, אל-המלך, ויאמר, הנה-נא גוזזים לעבדך; ילך-נא המלך ועבדיו, עם-עבדך. 
<A NAME="25"> </A>
<B>כה</B> ויאמר המלך אל-אבשלום, אל-בני אל-נא נלך כולנו, ולא נכבד, עליך; ויפרוץ-בו ולא-אבה ללכת, ויברכהו. 
<A NAME="26"> </A>
<B>כו</B> ויאמר, אבשלום, ולא, ילך-נא איתנו אמנון אחי; ויאמר לו המלך, למה ילך עימך. 
<A NAME="27"> </A>
<B>כז</B> ויפרוץ-בו, אבשלום; וישלח איתו את-אמנון, ואת כל-בני המלך.  {ס}</P>
<A NAME="28"> </A>
<P><B>כח</B> ויצו אבשלום את-נעריו לאמור, ראו נא כטוב לב-אמנון ביין ואמרתי אליכם הכו את-אמנון והמיתם אותו--אל-תיראו:  הלוא, כי אנוכי ציוויתי אתכם--חזקו, והיו לבני-חיל. 
<A NAME="29"> </A>
<B>כט</B> ויעשו נערי אבשלום, לאמנון, כאשר ציווה, אבשלום; ויקומו כל-בני המלך, וירכבו איש על-פרדו--וינוסו. 
<A NAME="30"> </A>
<B>ל</B> ויהי, המה בדרך, והשמועה באה, אל-דויד לאמור:  הכה אבשלום את-כל-בני המלך, ולא-נותר מהם אחד.  {פ}</P>
<A NAME="31"> </A>
<P><B>לא</B> ויקם המלך ויקרע את-בגדיו, וישכב ארצה; וכל-עבדיו ניצבים, קרועי בגדים.  {ס}</P>
<A NAME="32"> </A>
<P><B>לב</B> ויען יונדב בן-שמעה אחי-דויד ויאמר, אל-יאמר אדוני את כל-הנערים בני-המלך המיתו--כי-אמנון לבדו, מת:  כי-על-פי אבשלום, הייתה שומה, מיום ענותו, את תמר אחותו. 
<A NAME="33"> </A>
<B>לג</B> ועתה אל-ישם אדוני המלך אל-ליבו, דבר לאמור, כל-בני המלך, מתו:  כי-אמנון לבדו, מת.  {פ}</P>
<A NAME="34"> </A>
<P><B>לד</B> ויברח, אבשלום; ויישא הנער הצופה, את-עיניו, וירא והנה עם-רב הולכים מדרך אחריו, מצד ההר. 
<A NAME="35"> </A>
<B>לה</B> ויאמר יונדב אל-המלך, הנה בני-המלך באו:  כדבר עבדך, כן היה. 
<A NAME="36"> </A>
<B>לו</B> ויהי ככלותו לדבר, והנה בני-המלך באו, וישאו קולם, ויבכו; וגם-המלך, וכל-עבדיו, בכו, בכי גדול מאוד. 
<A NAME="37"> </A>
<B>לז</B> ואבשלום ברח, וילך אל-תלמיי בן-עמיהוד מלך גשור; ויתאבל על-בנו, כל-הימים. 
<A NAME="38"> </A>
<B>לח</B> ואבשלום ברח, וילך גשור; ויהי-שם, שלוש שנים. 
<A NAME="39"> </A>
<B>לט</B> ותכל דויד המלך, לצאת אל-אבשלום:  כי-ניחם על-אמנון, כי-מת.  {ס}</P>

<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
יג
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k08b13')</SCRIPT></P>
</BODY></HTML>
