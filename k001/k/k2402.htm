<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלאכי פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלאכי - <A HREF="k24.htm">הכול</A><BR>פרק
<A HREF="k2401.htm">א</A>
ב
<A HREF="k2403.htm">ג</A>
</P>
<HR>

<H1>מלאכי פרק ב</H1>

<A NAME="1"> </A>
<P><B>א</B> ועתה, אליכם המצוה הזאת--הכוהנים. 
<A NAME="2"> </A>
<B>ב</B> אם-לא תשמעו ואם-לא תשימו על-לב לתת כבוד לשמי, אמר יהוה צבאות, ושילחתי בכם את-המארה, וארותי את-ברכותיכם; וגם, ארותיה, כי אינכם, שמים על-לב. 
<A NAME="3"> </A>
<B>ג</B> הנני גוער לכם, את-הזרע, וזיריתי פרש על-פניכם, פרש חגיכם; ונשא אתכם, אליו. 
<A NAME="4"> </A>
<B>ד</B> וידעתם--כי שילחתי אליכם, את המצוה הזאת:  להיות בריתי את-לוי, אמר יהוה צבאות. 
<A NAME="5"> </A>
<B>ה</B> בריתי הייתה איתו, החיים והשלום, ואתנם-לו מורא, וייראני; ומפני שמי, ניחת הוא. 
<A NAME="6"> </A>
<B>ו</B> תורת אמת הייתה בפיהו, ועוולה לא-נמצא בשפתיו; בשלום ובמישור הלך איתי, ורבים השיב מעוון. 
<A NAME="7"> </A>
<B>ז</B> כי-שפתי כוהן ישמרו-דעת, ותורה יבקשו מפיהו:  כי מלאך יהוה-צבאות, הוא. 
<A NAME="8"> </A>
<B>ח</B> ואתם סרתם מן-הדרך, הכשלתם רבים בתורה; שיחתם ברית הלוי, אמר יהוה צבאות. 
<A NAME="9"> </A>
<B>ט</B> וגם-אני נתתי אתכם, נבזים ושפלים--לכל-העם:  כפי, אשר אינכם שומרים את-דרכיי, ונושאים פנים, בתורה.  {פ}</P>
<A NAME="10"> </A>
<P><B>י</B> הלוא אב אחד לכולנו, הלוא אל אחד בראנו; מדוע, נבגד איש באחיו--לחלל, ברית אבותינו. 
<A NAME="11"> </A>
<B>יא</B> בגדה יהודה, ותועבה נעשתה בישראל ובירושלים:  כי חילל יהודה, קודש יהוה אשר אהב, ובעל, בת-אל נכר. 
<A NAME="12"> </A>
<B>יב</B> יכרת יהוה לאיש אשר יעשנה, ער ועונה, מאוהלי, יעקוב; ומגיש מנחה, ליהוה צבאות.  {פ}</P>
<A NAME="13"> </A>
<P><B>יג</B> וזאת, שנית תעשו--כסות דמעה את-מזבח יהוה, בכי ואנקה; מאין עוד, פנות אל-המנחה, ולקחת רצון, מידכם. 
<A NAME="14"> </A>
<B>יד</B> ואמרתם, על-מה:  על כי-יהוה העיד בינך ובין אשת נעוריך, אשר אתה בגדת בה, והיא חברתך, ואשת בריתך. 
<A NAME="15"> </A>
<B>טו</B> ולא-אחד עשה, ושאר רוח לו, ומה האחד, מבקש זרע אלוהים; ונשמרתם, ברוחכם, ובאשת נעוריך, אל-יבגוד. 
<A NAME="16"> </A>
<B>טז</B> כי-שנא שלח, אמר יהוה אלוהי ישראל, וכיסה חמס על-לבושו, אמר יהוה צבאות; ונשמרתם ברוחכם, ולא תבגודו.  {פ}</P>
<A NAME="17"> </A>
<P><B>יז</B> הוגעתם יהוה בדבריכם, ואמרתם במה הוגענו:  באמורכם, כל-עושה רע טוב בעיני יהוה ובהם הוא חפץ, או איה, אלוהי המשפט.</P>

<HR>
<P CLASS=s>

<A HREF="k0.htm">תנ"ך</A> -
מלאכי - <A HREF="k24.htm">הכול</A><BR>פרק
<A HREF="k2401.htm">א</A>
ב
<A HREF="k2403.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2402')</SCRIPT></P>
</BODY></HTML>
