<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יואל פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יואל - <A HREF="k14.htm">הכול</A><BR>פרק
<A HREF="k1401.htm">א</A>
<A HREF="k1402.htm">ב</A>
<A HREF="k1403.htm">ג</A>
ד
</P>
<HR>

<H1>יואל פרק ד</H1>

<A NAME="1"> </A>
<P><B>א</B> כי, הנה בימים ההמה--ובעת ההיא:  אשר אשיב את-שבות יהודה, וירושלים. 
<A NAME="2"> </A>
<B>ב</B> וקיבצתי, את-כל-הגויים, והורדתים, אל-עמק יהושפט; ונשפטתי עימם שם, על-עמי ונחלתי ישראל אשר פיזרו בגויים, ואת-ארצי, חילקו. 
<A NAME="3"> </A>
<B>ג</B> ואל-עמי, ידו גורל; וייתנו הילד בזונה, והילדה מכרו ביין וישתו. 
<A NAME="4"> </A>
<B>ד</B> וגם מה-אתם לי, צור וצידון, וכול, גלילות פלשת; הגמול, אתם משלמים עליי, ואם-גומלים אתם עליי, קל מהרה אשיב גמולכם בראשכם. 
<A NAME="5"> </A>
<B>ה</B> אשר-כספי וזהבי, לקחתם; ומחמדיי, הטובים, הבאתם, להיכליכם. 
<A NAME="6"> </A>
<B>ו</B> ובני יהודה ובני ירושלים, מכרתם לבני היוונים, למען הרחיקם, מעל גבולם. 
<A NAME="7"> </A>
<B>ז</B> הנני מעירם--מן-המקום, אשר-מכרתם אותם שמה; והשיבותי גמולכם, בראשכם. 
<A NAME="8"> </A>
<B>ח</B> ומכרתי את-בניכם ואת-בנותיכם, ביד בני יהודה, ומכרום לשביים, אל-גוי רחוק:  כי יהוה, דיבר.  {פ}</P>
<A NAME="9"> </A>
<P><B>ט</B> קראו-זאת, בגויים, קדשו, מלחמה; העירו, הגיבורים--ייגשו יעלו, כול אנשי המלחמה. 
<A NAME="10"> </A>
<B>י</B> כותו איתיכם לחרבות, ומזמרותיכם לרמחים; החלש, יאמר גיבור אני. 
<A NAME="11"> </A>
<B>יא</B> עושו ובואו כל-הגויים מסביב, ונקבצו; שמה, הנחת יהוה גיבוריך. 
<A NAME="12"> </A>
<B>יב</B> ייעורו ויעלו הגויים, אל-עמק יהושפט:  כי שם, אשב לשפוט את-כל-הגויים--מסביב. 
<A NAME="13"> </A>
<B>יג</B> שלחו מגל, כי בשל קציר; בואו רדו, כי-מלאה גת--השיקו היקבים, כי רבה רעתם. 
<A NAME="14"> </A>
<B>יד</B> המונים המונים, בעמק החרוץ:  כי קרוב יום יהוה, בעמק החרוץ. 
<A NAME="15"> </A>
<B>טו</B> שמש וירח, קדרו; וכוכבים, אספו נוגהם. 
<A NAME="16"> </A>
<B>טז</B> ויהוה מציון ישאג, ומירושלים ייתן קולו, ורעשו, שמיים וארץ; ויהוה מחסה לעמו, ומעוז לבני ישראל. 
<A NAME="17"> </A>
<B>יז</B> וידעתם, כי אני יהוה אלוהיכם, שוכן, בציון הר-קודשי; והייתה ירושלים קודש, וזרים לא-יעברו-בה עוד.  {ס}</P>
<A NAME="18"> </A>
<P><B>יח</B> והיה ביום ההוא ייטפו ההרים עסיס, והגבעות תלכנה חלב, וכל-אפיקי יהודה, ילכו מים; ומעיין, מבית יהוה ייצא, והשקה, את-נחל השיטים. 
<A NAME="19"> </A>
<B>יט</B> מצריים, לשממה תהיה, ואדום, למדבר שממה תהיה; מחמס בני יהודה, אשר-שפכו דם-נקיא בארצם. 
<A NAME="20"> </A>
<B>כ</B> ויהודה, לעולם תשב; וירושלים, לדור ודור. 
<A NAME="21"> </A>
<B>כא</B> וניקיתי, דמם לא-ניקיתי; ויהוה, שוכן בציון.  {ש}</P>

<HR>
<P CLASS=s>

<A HREF="k0.htm">תנ"ך</A> -
יואל - <A HREF="k14.htm">הכול</A><BR>פרק
<A HREF="k1401.htm">א</A>
<A HREF="k1402.htm">ב</A>
<A HREF="k1403.htm">ג</A>
ד
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1404')</SCRIPT></P>
</BODY></HTML>
