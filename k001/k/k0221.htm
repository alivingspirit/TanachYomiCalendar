<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
כא
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>

<H1>שמות פרק כא</H1>

<A NAME="1"> </A>
<P><B>א</B> ואלה, המשפטים, אשר תשים, לפניהם. 
<A NAME="2"> </A>
<B>ב</B> כי תקנה עבד עברי, שש שנים יעבוד; ובשביעית--ייצא לחופשי, חינם. 
<A NAME="3"> </A>
<B>ג</B> אם-בגפו יבוא, בגפו ייצא; אם-בעל אישה הוא, ויצאה אשתו עימו. 
<A NAME="4"> </A>
<B>ד</B> אם-אדוניו ייתן-לו אישה, וילדה-לו בנים או בנות--האישה וילדיה, תהיה לאדוניה, והוא, ייצא בגפו. 
<A NAME="5"> </A>
<B>ה</B> ואם-אמור יאמר, העבד, אהבתי את-אדוני, את-אשתי ואת-בניי; לא אצא, חופשי. 
<A NAME="6"> </A>
<B>ו</B> והגישו אדוניו, אל-האלוהים, והגישו אל-הדלת, או אל-המזוזה; ורצע אדוניו את-אוזנו במרצע, ועבדו לעולם.  {ס}</P>
<A NAME="7"> </A>
<P><B>ז</B> וכי-ימכור איש את-בתו, לאמה--לא תצא, כצאת העבדים. 
<A NAME="8"> </A>
<B>ח</B> אם-רעה בעיני אדוניה, אשר-לו יעדה--והפדה:  לעם נוכרי לא-ימשול למוכרה, בבגדו-בה. 
<A NAME="9"> </A>
<B>ט</B> ואם-לבנו, ייעדנה--כמשפט הבנות, יעשה-לה. 
<A NAME="10"> </A>
<B>י</B> אם-אחרת, ייקח-לו--שארה כסותה ועונתה, לא יגרע. 
<A NAME="11"> </A>
<B>יא</B> ואם-שלוש-אלה--לא יעשה, לה:  ויצאה חינם, אין כסף.  {ס}</P>
<A NAME="12"> </A>
<P><B>יב</B> מכה איש ומת, מות יומת. 
<A NAME="13"> </A>
<B>יג</B> ואשר לא צדה, והאלוהים אינה לידו--ושמתי לך מקום, אשר ינוס שמה.  {ס}</P>
<A NAME="14"> </A>
<P><B>יד</B> וכי-יזיד איש על-ריעהו, להורגו בעורמה--מעם מזבחי, תיקחנו למות.  {ס}</P>
<A NAME="15"> </A>
<P><B>טו</B> ומכה אביו ואימו, מות יומת.  {ס}</P>
<A NAME="16"> </A>
<P><B>טז</B> וגונב איש ומכרו ונמצא בידו, מות יומת.  {ס}</P>
<A NAME="17"> </A>
<P><B>יז</B> ומקלל אביו ואימו, מות יומת.  {ס}</P>
<A NAME="18"> </A>
<P><B>יח</B> וכי-יריבון אנשים--והכה-איש את-ריעהו, באבן או באגרוף; ולא ימות, ונפל למשכב. 
<A NAME="19"> </A>
<B>יט</B> אם-יקום והתהלך בחוץ, על-משענתו--וניקה המכה:  רק שבתו ייתן, ורפוא ירפא.  {ס}</P>
<A NAME="20"> </A>
<P><B>כ</B> וכי-יכה איש את-עבדו או את-אמתו, בשבט, ומת, תחת ידו--נקום, יינקם. 
<A NAME="21"> </A>
<B>כא</B> אך אם-יום או יומיים, יעמוד--לא יוקם, כי כספו הוא.  {ס}</P>
<A NAME="22"> </A>
<P><B>כב</B> וכי-יינצו אנשים, ונגפו אישה הרה ויצאו ילדיה, ולא יהיה, אסון--ענוש ייענש, כאשר ישית עליו בעל האישה, ונתן, בפלילים. 
<A NAME="23"> </A>
<B>כג</B> ואם-אסון, יהיה--ונתת נפש, תחת נפש. 
<A NAME="24"> </A>
<B>כד</B> עין תחת עין, שן תחת שן, יד תחת יד, רגל תחת רגל. 
<A NAME="25"> </A>
<B>כה</B> כווייה תחת כווייה, פצע תחת פצע, חבורה, תחת חבורה.  {ס}</P>
<A NAME="26"> </A>
<P><B>כו</B> וכי-יכה איש את-עין עבדו, או-את-עין אמתו--ושיחתה:  לחופשי ישלחנו, תחת עינו. 
<A NAME="27"> </A>
<B>כז</B> ואם-שן עבדו או-שן אמתו, יפיל--לחופשי ישלחנו, תחת שינו.  {פ}</P>
<A NAME="28"> </A>
<P><B>כח</B> וכי-ייגח שור את-איש או את-אישה, ומת--סקול ייסקל השור, ולא ייאכל את-בשרו, ובעל השור, נקי. 
<A NAME="29"> </A>
<B>כט</B> ואם שור נגח הוא מתמול שלשום, והועד בבעליו ולא ישמרנו, והמית איש, או אישה--השור, ייסקל, וגם-בעליו, יומת. 
<A NAME="30"> </A>
<B>ל</B> אם-כופר, יושת עליו--ונתן פדיון נפשו, ככול אשר-יושת עליו. 
<A NAME="31"> </A>
<B>לא</B> או-בן ייגח, או-בת ייגח--כמשפט הזה, ייעשה לו. 
<A NAME="32"> </A>
<B>לב</B> אם-עבד ייגח השור, או אמה--כסף שלושים שקלים, ייתן לאדוניו, והשור, ייסקל.  {ס}</P>
<A NAME="33"> </A>
<P><B>לג</B> וכי-יפתח איש בור, או כי-יכרה איש בור--ולא יכסנו; ונפל-שמה שור, או חמור. 
<A NAME="34"> </A>
<B>לד</B> בעל הבור ישלם, כסף ישיב לבעליו; והמת, יהיה-לו.  {ס}</P>
<A NAME="35"> </A>
<P><B>לה</B> וכי-ייגוף שור-איש את-שור ריעהו, ומת--ומכרו את-השור החי, וחצו את-כספו, וגם את-המת, יחצון. 
<A NAME="36"> </A>
<B>לו</B> או נודע, כי שור נגח הוא מתמול שלשום, ולא ישמרנו, בעליו--שלם ישלם שור תחת השור, והמת יהיה-לו.  {ס}</P>
<A NAME="37"> </A>
<P><B>לז</B> כי יגנוב-איש שור או-שה, וטבחו או מכרו--חמישה בקר, ישלם תחת השור, וארבע-צאן, תחת השה.</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
כא
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0221')</SCRIPT></P>
</BODY></HTML>
