<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יונה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
א
<A HREF="k1702.htm">ב</A>
<A HREF="k1703.htm">ג</A>
<A HREF="k1704.htm">ד</A>
</P>
<HR>

<H1>יונה פרק א</H1>

<A NAME="1"> </A>
<P><B>א</B> ויהי, דבר-יהוה, אל-יונה בן-אמיתיי, לאמור. 
<A NAME="2"> </A>
<B>ב</B> קום לך אל-נינווה, העיר הגדולה--וקרא עליה:  כי-עלתה רעתם, לפניי. 
<A NAME="3"> </A>
<B>ג</B> ויקם יונה לברוח תרשישה, מלפני יהוה; ויירד יפו וימצא אונייה באה תרשיש, וייתן שכרה ויירד בה לבוא עימהם תרשישה, מלפני, יהוה. 
<A NAME="4"> </A>
<B>ד</B> ויהוה, הטיל רוח-גדולה אל-הים, ויהי סער-גדול, בים; והאונייה, חישבה להישבר. 
<A NAME="5"> </A>
<B>ה</B> וייראו המלחים, ויזעקו איש אל-אלוהיו, ויטילו את-הכלים אשר באונייה אל-הים, להקל מעליהם; ויונה, ירד אל-ירכתי הספינה, וישכב, ויירדם. 
<A NAME="6"> </A>
<B>ו</B> ויקרב אליו רב החובל, ויאמר לו מה-לך נרדם; קום, קרא אל-אלוהיך--אוליי יתעשת האלוהים לנו, ולא נאבד. 
<A NAME="7"> </A>
<B>ז</B> ויאמרו איש אל-ריעהו, לכו ונפילה גורלות, ונדעה, בשלמי הרעה הזאת לנו; ויפילו, גורלות, וייפול הגורל, על-יונה. 
<A NAME="8"> </A>
<B>ח</B> ויאמרו אליו--הגידה-נא לנו, באשר למי-הרעה הזאת לנו:  מה-מלאכתך, ומאיין תבוא--מה ארצך, ואי-מזה עם אתה. 
<A NAME="9"> </A>
<B>ט</B> ויאמר אליהם, עברי אנוכי; ואת-יהוה אלוהי השמיים, אני ירא, אשר-עשה את-הים, ואת-היבשה. 
<A NAME="10"> </A>
<B>י</B> וייראו האנשים יראה גדולה, ויאמרו אליו מה-זאת עשית:  כי-ידעו האנשים, כי-מלפני יהוה הוא בורח--כי הגיד, להם. 
<A NAME="11"> </A>
<B>יא</B> ויאמרו אליו מה-נעשה לך, וישתוק הים מעלינו:  כי הים, הולך וסוער. 
<A NAME="12"> </A>
<B>יב</B> ויאמר אליהם, שאוני והטילוני אל-הים, וישתוק הים, מעליכם:  כי, יודע אני, כי בשלי, הסער הגדול הזה עליכם. 
<A NAME="13"> </A>
<B>יג</B> ויחתרו האנשים, להשיב אל-היבשה--ולא יכולו:  כי הים, הולך וסוער עליהם. 
<A NAME="14"> </A>
<B>יד</B> ויקראו אל-יהוה ויאמרו, אנה יהוה אל-נא נאבדה בנפש האיש הזה, ואל-תיתן עלינו, דם נקיא:  כי-אתה יהוה, כאשר חפצת עשית. 
<A NAME="15"> </A>
<B>טו</B> וישאו, את-יונה, ויטילוהו, אל-הים; ויעמוד הים, מזעפו. 
<A NAME="16"> </A>
<B>טז</B> וייראו האנשים יראה גדולה, את-יהוה; ויזבחו-זבח, ליהוה, ויידרו, נדרים.</P>

<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
א
<A HREF="k1702.htm">ב</A>
<A HREF="k1703.htm">ג</A>
<A HREF="k1704.htm">ד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1701')</SCRIPT></P>
</BODY></HTML>
