<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - משלי פרק כד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
כד
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>

<H1>משלי פרק כד</H1>

<A NAME="1"> </A>
<P><B>א</B>  אל-תקנא, באנשי רעה;    ואל-תתאו, להיות איתם.<BR>
<A NAME="2"> </A>
<B>ב</B>  כי-שוד, יהגה ליבם;    ועמל, שפתיהם תדברנה.<BR>
<A NAME="3"> </A>
<B>ג</B>  בחכמה, ייבנה בית;    ובתבונה, יתכונן.<BR>
<A NAME="4"> </A>
<B>ד</B>  ובדעת, חדרים יימלאו--    כל-הון יקר ונעים.<BR>
<A NAME="5"> </A>
<B>ה</B>  גבר-חכם בעוז;    ואיש-דעת, מאמץ-כוח.<BR>
<A NAME="6"> </A>
<B>ו</B>  כי בתחבולות, תעשה-לך מלחמה;    ותשועה, ברוב יועץ.<BR>
<A NAME="7"> </A>
<B>ז</B>  ראמות לאוויל חכמות;    בשער, לא יפתח-פיהו.<BR>
<A NAME="8"> </A>
<B>ח</B>  מחשב להרע--    לו, בעל-מזימות יקראו.<BR>
<A NAME="9"> </A>
<B>ט</B>  זימת איוולת חטאת;    ותועבת לאדם לץ.<BR>
<A NAME="10"> </A>
<B>י</B>  התרפית, ביום צרה--    צר כוחך.<BR>
<A NAME="11"> </A>
<B>יא</B>  הצל, לקוחים למוות;    ומטים להרג, אם-תחשוך.<BR>
<A NAME="12"> </A>
<B>יב</B>  כי-תאמר--    הן, לא-ידענו-זה:<BR>הלוא-תוכן ליבות, הוא-יבין, ונוצר נפשך, הוא יידע;    והשיב לאדם כפועלו.<BR>
<A NAME="13"> </A>
<B>יג</B>  אכול-בני דבש כי-טוב;    ונופת מתוק, על-חיכך.<BR>
<A NAME="14"> </A>
<B>יד</B>  כן, דעה חכמה--לנפשך:    אם-מצאת, ויש אחרית; ותקוותך, לא תיכרת.</P>
<A NAME="15"> </A>
<P><B>טו</B>  אל-תארוב רשע, לנווה צדיק;    אל-תשדד רבצו.<BR>
<A NAME="16"> </A>
<B>טז</B>  כי שבע, ייפול צדיק וקם;    ורשעים, ייכשלו ברעה.<BR>
<A NAME="17"> </A>
<B>יז</B>  בנפול אויבך, אל-תשמח;    וביכשלו, אל-יגל ליבך.<BR>
<A NAME="18"> </A>
<B>יח</B>  פן-יראה יהוה, ורע בעיניו;    והשיב מעליו אפו.</P>
<A NAME="19"> </A>
<P><B>יט</B>  אל-תתחר במרעים;    אל-תקנא, ברשעים.<BR>
<A NAME="20"> </A>
<B>כ</B>  כי, לא-תהיה אחרית לרע;    נר רשעים ידעך.<BR>
<A NAME="21"> </A>
<B>כא</B>  ירא-את-יהוה בני ומלך;    עם-שונים, אל-תתערב.<BR>
<A NAME="22"> </A>
<B>כב</B>  כי-פתאום, יקום אידם;    ופיד שניהם, מי יודע.</P>
<A NAME="23"> </A>
<P><B>כג</B>  גם-אלה לחכמים:    הכר-פנים במשפט בל-טוב.<BR>
<A NAME="24"> </A>
<B>כד</B>  אומר, לרשע--צדיק אתה:    ייקבוהו עמים; יזעמוהו לאומים.<BR>
<A NAME="25"> </A>
<B>כה</B>  ולמוכיחים ינעם;    ועליהם, תבוא ברכת-טוב.<BR>
<A NAME="26"> </A>
<B>כו</B>  שפתיים יישק;    משיב, דברים נכוחים.<BR>
<A NAME="27"> </A>
<B>כז</B>  הכן בחוץ, מלאכתך--ועתדה בשדה לך;    אחר, ובנית ביתך.</P>
<A NAME="28"> </A>
<P><B>כח</B>  אל-תהי עד-חינם בריעך;    והפיתית, בשפתיך.<BR>
<A NAME="29"> </A>
<B>כט</B>  אל-תאמר--כאשר עשה-לי, כן אעשה-לו;    אשיב לאיש כפועלו.</P>
<A NAME="30"> </A>
<P><B>ל</B>  על-שדה איש-עצל עברתי;    ועל-כרם, אדם חסר-לב.<BR>
<A NAME="31"> </A>
<B>לא</B>  והנה עלה כולו, קימשונים--כוסו פניו חרולים;    וגדר אבניו נהרסה.<BR>
<A NAME="32"> </A>
<B>לב</B>  ואחזה אנוכי, אשית ליבי;    ראיתי, לקחתי מוסר.<BR>
<A NAME="33"> </A>
<B>לג</B>  מעט שינות, מעט תנומות;    מעט, חיבוק ידיים לשכב.<BR>
<A NAME="34"> </A>
<B>לד</B>  ובא-מתהלך רישך;    ומחסוריך, כאיש מגן.</P>

<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
כד
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
<A HREF="k2830.htm">ל</A>
<A HREF="k2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2824')</SCRIPT></P>
</BODY></HTML>
