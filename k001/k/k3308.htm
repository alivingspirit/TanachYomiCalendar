<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
ח
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ח</H1>

<A NAME="1"> </A>
<P><B>א</B> ביום ההוא, נתן המלך אחשוורוש לאסתר המלכה, את-בית המן, צורר היהודים; ומורדכיי, בא לפני המלך--כי-הגידה אסתר, מה הוא-לה. 
<A NAME="2"> </A>
<B>ב</B> ויסר המלך את-טבעתו, אשר העביר מהמן, וייתנה, למורדכיי; ותשם אסתר את-מורדכיי, על-בית המן.  {ס}</P>
<A NAME="3"> </A>
<P><B>ג</B> ותוסף אסתר, ותדבר לפני המלך, ותיפול, לפני רגליו; ותבך ותתחנן-לו, להעביר את-רעת המן האגגי, ואת מחשבתו, אשר חשב על-היהודים. 
<A NAME="4"> </A>
<B>ד</B> ויושט המלך לאסתר, את שרביט הזהב; ותקם אסתר, ותעמוד לפני המלך. 
<A NAME="5"> </A>
<B>ה</B> ותאמר אם-על-המלך טוב ואם-מצאתי חן לפניו, וכשר הדבר לפני המלך, וטובה אני, בעיניו--ייכתב להשיב את-הספרים, מחשבת המן בן-המדתא האגגי, אשר כתב לאבד את-היהודים, אשר בכל-מדינות המלך. 
<A NAME="6"> </A>
<B>ו</B> כי איככה אוכל, וראיתי, ברעה, אשר-ימצא את-עמי; ואיככה אוכל וראיתי, באובדן מולדתי.  {ס}</P>
<A NAME="7"> </A>
<P><B>ז</B> ויאמר המלך אחשוורוש לאסתר המלכה, ולמורדכיי היהודי:  הנה בית-המן נתתי לאסתר, ואותו תלו על-העץ--על אשר-שלח ידו, ביהודים. 
<A NAME="8"> </A>
<B>ח</B> ואתם כתבו על-היהודים כטוב בעיניכם, בשם המלך, וחתמו, בטבעת המלך:  כי-כתב אשר-נכתב בשם-המלך, ונחתום בטבעת המלך--אין להשיב. 
<A NAME="9"> </A>
<B>ט</B> וייקראו סופרי-המלך בעת-ההיא בחודש השלישי הוא-חודש סיוון, בשלושה ועשרים בו, וייכתב ככל-אשר-ציווה מורדכיי אל-היהודים ואל האחשדרפנים-והפחות ושרי המדינות אשר מהודו ועד-כוש שבע ועשרים ומאה מדינה, מדינה ומדינה ככתבה ועם ועם כלשונו; ואל-היהודים--ככתבם, וכלשונם. 
<A NAME="10"> </A>
<B>י</B> ויכתוב, בשם המלך אחשוורוש, ויחתום, בטבעת המלך; וישלח ספרים ביד הרצים בסוסים רוכבי הרכש, האחשתרנים--בני, הרמכים. 
<A NAME="11"> </A>
<B>יא</B> אשר נתן המלך ליהודים אשר בכל-עיר-ועיר, להיקהל ולעמוד על-נפשם--להשמיד ולהרוג ולאבד את-כל-חיל עם ומדינה הצרים אותם, טף ונשים; ושללם, לבוז. 
<A NAME="12"> </A>
<B>יב</B> ביום אחד, בכל-מדינות המלך אחשוורוש--בשלושה עשר לחודש שנים-עשר, הוא-חודש אדר. 
<A NAME="13"> </A>
<B>יג</B> פתשגן הכתב, להינתן דת בכל-מדינה ומדינה, גלוי, לכל-העמים; ולהיות היהודים עתידים ליום הזה, להינקם מאויביהם. 
<A NAME="14"> </A>
<B>יד</B> הרצים רוכבי הרכש, האחשתרנים, יצאו מבוהלים ודחופים, בדבר המלך; והדת ניתנה, בשושן הבירה.  {ס}</P>
<A NAME="15"> </A>
<P><B>טו</B> ומורדכיי יצא מלפני המלך, בלבוש מלכות תכלת וחור, ועטרת זהב גדולה, ותכריך בוץ וארגמן; והעיר שושן, צהלה ושמחה. 
<A NAME="16"> </A>
<B>טז</B> ליהודים, הייתה אורה ושמחה, וששון, ויקר. 
<A NAME="17"> </A>
<B>יז</B> ובכל-מדינה ומדינה ובכל-עיר ועיר, מקום אשר דבר-המלך ודתו מגיע, שמחה וששון ליהודים, משתה ויום טוב; ורבים מעמי הארץ, מתייהדים--כי-נפל פחד-היהודים, עליהם.</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
ח
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3308')</SCRIPT></P>
</BODY></HTML>
