<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
ד
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק ד</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-בני ישראל, לאמור--נפש כי-תחטא בשגגה מכול מצוות יהוה, אשר לא תיעשינה; ועשה, מאחת מהנה. 
<A NAME="3"> </A>
<B>ג</B> אם הכוהן המשיח יחטא, לאשמת העם:  והקריב על חטאתו אשר חטא פר בן-בקר תמים, ליהוה--לחטאת. 
<A NAME="4"> </A>
<B>ד</B> והביא את-הפר, אל-פתח אוהל מועד--לפני יהוה; וסמך את-ידו על-ראש הפר, ושחט את-הפר לפני יהוה. 
<A NAME="5"> </A>
<B>ה</B> ולקח הכוהן המשיח, מדם הפר; והביא אותו, אל-אוהל מועד. 
<A NAME="6"> </A>
<B>ו</B> וטבל הכוהן את-אצבעו, בדם; והזה מן-הדם שבע פעמים, לפני יהוה, את-פני, פרוכת הקודש. 
<A NAME="7"> </A>
<B>ז</B> ונתן הכוהן מן-הדם על-קרנות מזבח קטורת הסמים, לפני יהוה, אשר, באוהל מועד; ואת כל-דם הפר, ישפוך אל-יסוד מזבח העולה, אשר-פתח, אוהל מועד. 
<A NAME="8"> </A>
<B>ח</B> ואת-כל-חלב פר החטאת, ירים ממנו--את-החלב, המכסה על-הקרב, ואת כל-החלב, אשר על-הקרב. 
<A NAME="9"> </A>
<B>ט</B> ואת, שתי הכליות, ואת-החלב אשר עליהן, אשר על-הכסלים; ואת-היותרת, על-הכבד, על-הכליות, יסירנה. 
<A NAME="10"> </A>
<B>י</B> כאשר יורם, משור זבח השלמים; והקטירם, הכוהן, על, מזבח העולה. 
<A NAME="11"> </A>
<B>יא</B> ואת-עור הפר ואת-כל-בשרו, על-ראשו ועל-כרעיו; וקרבו, ופרשו. 
<A NAME="12"> </A>
<B>יב</B> והוציא את-כל-הפר אל-מחוץ למחנה אל-מקום טהור, אל-שפך הדשן, ושרף אותו על-עצים, באש; על-שפך הדשן, יישרף.  {פ}</P>
<A NAME="13"> </A>
<P><B>יג</B> ואם כל-עדת ישראל, ישגו, ונעלם דבר, מעיני הקהל; ועשו אחת מכל-מצוות יהוה, אשר לא-תיעשינה--ואשמו. 
<A NAME="14"> </A>
<B>יד</B> ונודעה, החטאת, אשר חטאו, עליה--והקריבו הקהל פר בן-בקר, לחטאת, והביאו אותו, לפני אוהל מועד. 
<A NAME="15"> </A>
<B>טו</B> וסמכו זקני העדה את-ידיהם, על-ראש הפר--לפני יהוה; ושחט את-הפר, לפני יהוה. 
<A NAME="16"> </A>
<B>טז</B> והביא הכוהן המשיח, מדם הפר, אל-אוהל, מועד. 
<A NAME="17"> </A>
<B>יז</B> וטבל הכוהן אצבעו, מן-הדם; והזה שבע פעמים, לפני יהוה, את, פני הפרוכת. 
<A NAME="18"> </A>
<B>יח</B> ומן-הדם ייתן על-קרנות המזבח, אשר לפני יהוה, אשר, באוהל מועד; ואת כל-הדם, ישפוך אל-יסוד מזבח העולה, אשר-פתח, אוהל מועד. 
<A NAME="19"> </A>
<B>יט</B> ואת כל-חלבו, ירים ממנו; והקטיר, המזבחה. 
<A NAME="20"> </A>
<B>כ</B> ועשה לפר--כאשר עשה לפר החטאת, כן יעשה-לו; וכיפר עליהם הכוהן, ונסלח להם. 
<A NAME="21"> </A>
<B>כא</B> והוציא את-הפר, אל-מחוץ למחנה, ושרף אותו, כאשר שרף את הפר הראשון:  חטאת הקהל, הוא.  {פ}</P>
<A NAME="22"> </A>
<P><B>כב</B> אשר נשיא, יחטא; ועשה אחת מכל-מצוות יהוה אלוהיו אשר לא-תיעשינה, בשגגה--ואשם. 
<A NAME="23"> </A>
<B>כג</B> או-הודע אליו חטאתו, אשר חטא בה--והביא את-קרבנו שעיר עיזים, זכר תמים. 
<A NAME="24"> </A>
<B>כד</B> וסמך ידו, על-ראש השעיר, ושחט אותו במקום אשר-ישחט את-העולה, לפני יהוה; חטאת, הוא. 
<A NAME="25"> </A>
<B>כה</B> ולקח הכוהן מדם החטאת, באצבעו, ונתן, על-קרנות מזבח העולה; ואת-דמו ישפוך, אל-יסוד מזבח העולה. 
<A NAME="26"> </A>
<B>כו</B> ואת-כל-חלבו יקטיר המזבחה, כחלב זבח השלמים; וכיפר עליו הכוהן מחטאתו, ונסלח לו.  {פ}</P>
<A NAME="27"> </A>
<P><B>כז</B> ואם-נפש אחת תחטא בשגגה, מעם הארץ:  בעשותה אחת ממצוות יהוה, אשר לא-תיעשינה--ואשם. 
<A NAME="28"> </A>
<B>כח</B> או הודע אליו, חטאתו אשר חטא--והביא קרבנו שעירת עיזים, תמימה נקבה, על-חטאתו, אשר חטא. 
<A NAME="29"> </A>
<B>כט</B> וסמך, את-ידו, על, ראש החטאת; ושחט, את-החטאת, במקום, העולה. 
<A NAME="30"> </A>
<B>ל</B> ולקח הכוהן מדמה, באצבעו, ונתן, על-קרנות מזבח העולה; ואת-כל-דמה ישפוך, אל-יסוד המזבח. 
<A NAME="31"> </A>
<B>לא</B> ואת-כל-חלבה יסיר, כאשר הוסר חלב מעל זבח השלמים, והקטיר הכוהן המזבחה, לריח ניחוח ליהוה; וכיפר עליו הכוהן, ונסלח לו.  {פ}</P>
<A NAME="32"> </A>
<P><B>לב</B> ואם-כבש יביא קרבנו, לחטאת--נקבה תמימה, יביאנה. 
<A NAME="33"> </A>
<B>לג</B> וסמך, את-ידו, על, ראש החטאת; ושחט אותה, לחטאת, במקום, אשר ישחט את-העולה. 
<A NAME="34"> </A>
<B>לד</B> ולקח הכוהן מדם החטאת, באצבעו, ונתן, על-קרנות מזבח העולה; ואת-כל-דמה ישפוך, אל-יסוד המזבח. 
<A NAME="35"> </A>
<B>לה</B> ואת-כל-חלבה יסיר, כאשר יוסר חלב-הכשב מזבח השלמים, והקטיר הכוהן אותם המזבחה, על אישי יהוה; וכיפר עליו הכוהן על-חטאתו אשר-חטא, ונסלח לו.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
ד
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0304')</SCRIPT></P>
</BODY></HTML>
