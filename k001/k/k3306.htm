<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
ו
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ו</H1>

<A NAME="1"> </A>
<P><B>א</B> בלילה ההוא, נדדה שנת המלך; ויאמר, להביא את-ספר הזכרונות דברי הימים, ויהיו נקראים, לפני המלך. 
<A NAME="2"> </A>
<B>ב</B> ויימצא כתוב, אשר הגיד מורדכיי על-בגתנא ותרש שני סריסי המלך--משומרי, הסף:  אשר ביקשו לשלוח יד, במלך אחשוורוש. 
<A NAME="3"> </A>
<B>ג</B> ויאמר המלך--מה-נעשה יקר וגדולה למורדכיי, על-זה; ויאמרו נערי המלך, משרתיו, לא-נעשה עימו, דבר. 
<A NAME="4"> </A>
<B>ד</B> ויאמר המלך, מי בחצר; והמן בא, לחצר בית-המלך החיצונה, לאמור למלך, לתלות את-מורדכיי על-העץ אשר-הכין לו. 
<A NAME="5"> </A>
<B>ה</B> ויאמרו נערי המלך, אליו--הנה המן, עומד בחצר; ויאמר המלך, יבוא. 
<A NAME="6"> </A>
<B>ו</B> ויבוא, המן, ויאמר לו המלך, מה-לעשות באיש אשר המלך חפץ ביקרו; ויאמר המן, בליבו, למי יחפוץ המלך לעשות יקר, יותר ממני. 
<A NAME="7"> </A>
<B>ז</B> ויאמר המן, אל-המלך:  איש, אשר המלך חפץ ביקרו. 
<A NAME="8"> </A>
<B>ח</B> יביאו לבוש מלכות, אשר לבש-בו המלך; וסוס, אשר רכב עליו המלך, ואשר ניתן כתר מלכות, בראשו. 
<A NAME="9"> </A>
<B>ט</B> ונתון הלבוש והסוס, על-יד-איש משרי המלך הפרתמים, והלבישו את-האיש, אשר המלך חפץ ביקרו; והרכיבוהו על-הסוס, ברחוב העיר, וקראו לפניו, ככה ייעשה לאיש אשר המלך חפץ ביקרו. 
<A NAME="10"> </A>
<B>י</B> ויאמר המלך להמן, מהר קח את-הלבוש ואת-הסוס כאשר דיברת, ועשה-כן למורדכיי היהודי, היושב בשער המלך:  אל-תפל דבר, מכול אשר דיברת. 
<A NAME="11"> </A>
<B>יא</B> וייקח המן את-הלבוש ואת-הסוס, וילבש את-מורדכיי; וירכיבהו, ברחוב העיר, ויקרא לפניו, ככה ייעשה לאיש אשר המלך חפץ ביקרו. 
<A NAME="12"> </A>
<B>יב</B> וישב מורדכיי, אל-שער המלך; והמן נדחף אל-ביתו, אביל וחפוי ראש. 
<A NAME="13"> </A>
<B>יג</B> ויספר המן לזרש אשתו, ולכל-אוהביו, את, כל-אשר קרהו; ויאמרו לו חכמיו וזרש אשתו, אם מזרע היהודים מורדכיי אשר החילות לנפול לפניו לא-תוכל לו--כי-נפול תיפול, לפניו. 
<A NAME="14"> </A>
<B>יד</B> עודם מדברים עימו, וסריסי המלך הגיעו; ויבהילו להביא את-המן, אל-המשתה אשר-עשתה אסתר.</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
ו
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3306')</SCRIPT></P>
</BODY></HTML>
