<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דנייאל פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
א
<A HREF="k3402.htm">ב</A>
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>

<H1>דנייאל פרק א</H1>

<A NAME="1"> </A>
<P><B>א</B> בשנת שלוש, למלכות יהויקים מלך-יהודה--בא נבוכדנאצר מלך-בבל ירושלים, ויצר עליה. 
<A NAME="2"> </A>
<B>ב</B> וייתן אדוניי בידו את-יהויקים מלך-יהודה, ומקצת כלי בית-האלוהים, ויביאם ארץ-שנער, בית אלוהיו; ואת-הכלים הביא, בית אוצר אלוהיו. 
<A NAME="3"> </A>
<B>ג</B> ויאמר המלך, לאשפנז רב סריסיו:  להביא מבני ישראל, ומזרע המלוכה--ומן-הפרתמים. 
<A NAME="4"> </A>
<B>ד</B> ילדים אשר אין-בהם כל-מום וטובי מראה ומשכילים בכל-חכמה, ויודעי דעת ומביני מדע, ואשר כוח בהם, לעמוד בהיכל המלך; וללמדם ספר, ולשון כשדים. 
<A NAME="5"> </A>
<B>ה</B> וימן להם המלך דבר-יום ביומו, מפת-בג המלך ומיין משתיו, ולגדלם, שנים שלוש; ומקצתם--יעמדו, לפני המלך. 
<A NAME="6"> </A>
<B>ו</B> ויהי בהם, מבני יהודה--דנייאל חנניה, מישאל ועזריה. 
<A NAME="7"> </A>
<B>ז</B> וישם להם שר הסריסים, שמות; וישם לדנייאל בלטשאצר, ולחנניה שדרך, ולמישאל מישך, ולעזריה עביד נגו. 
<A NAME="8"> </A>
<B>ח</B> וישם דנייאל על-ליבו, אשר לא-יתגאל בפת-בג המלך וביין משתיו; ויבקש משר הסריסים, אשר לא יתגאל. 
<A NAME="9"> </A>
<B>ט</B> וייתן האלוהים את-דנייאל, לחסד ולרחמים, לפני, שר הסריסים. 
<A NAME="10"> </A>
<B>י</B> ויאמר שר הסריסים, לדנייאל--ירא אני את-אדוני המלך, אשר מינה את-מאכלכם ואת-משתיכם:  אשר למה יראה את-פניכם זועפים, מן-הילדים אשר כגילכם, וחייבתם את-ראשי, למלך. 
<A NAME="11"> </A>
<B>יא</B> ויאמר דנייאל, אל-המלצר--אשר מינה, שר הסריסים, על-דנייאל חנניה, מישאל ועזריה. 
<A NAME="12"> </A>
<B>יב</B> נס-נא את-עבדיך, ימים עשרה; וייתנו-לנו מן-הזירועים, ונאכלה--ומים ונשתה. 
<A NAME="13"> </A>
<B>יג</B> וייראו לפניך, מראינו, ומראה הילדים, האוכלים את פת-בג המלך; וכאשר תראה, עשה עם-עבדיך. 
<A NAME="14"> </A>
<B>יד</B> וישמע להם, לדבר הזה; וינסם, ימים עשרה. 
<A NAME="15"> </A>
<B>טו</B> ומקצת, ימים עשרה, נראה מראיהם טוב, ובריאי בשר:  מן-כל-הילדים--האוכלים, את פת-בג המלך. 
<A NAME="16"> </A>
<B>טז</B> ויהי המלצר, נושא את-פת-בגם, ויין, משתיהם; ונותן להם, זירעונים. 
<A NAME="17"> </A>
<B>יז</B> והילדים האלה ארבעתם, נתן להם האלוהים מדע והשכל בכל-ספר וחכמה; ודנייאל הבין, בכל-חזון וחלומות. 
<A NAME="18"> </A>
<B>יח</B> ולמקצת, הימים, אשר-אמר המלך, להביאם; ויביאם שר הסריסים, לפני נבוכדנאצר. 
<A NAME="19"> </A>
<B>יט</B> וידבר איתם, המלך, ולא נמצא מכולם, כדנייאל חנניה מישאל ועזריה; ויעמדו, לפני המלך. 
<A NAME="20"> </A>
<B>כ</B> וכול, דבר חכמת בינה, אשר-ביקש מהם, המלך--וימצאם עשר ידות, על כל-החרטומים האשפים, אשר, בכל-מלכותו. 
<A NAME="21"> </A>
<B>כא</B> ויהי, דנייאל, עד-שנת אחת, לכורש המלך.  {פ}</P>

<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
א
<A HREF="k3402.htm">ב</A>
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3401')</SCRIPT></P>
</BODY></HTML>
