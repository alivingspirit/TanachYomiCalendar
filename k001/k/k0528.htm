<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק כח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
כח
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק כח</H1>

<A NAME="1"> </A>
<P><B>א</B> והיה, אם-שמוע תשמע בקול יהוה אלוהיך, לשמור לעשות את-כל-מצוותיו, אשר אנוכי מצווך היום--ונתנך יהוה אלוהיך, עליון, על, כל-גויי הארץ. 
<A NAME="2"> </A>
<B>ב</B> ובאו עליך כל-הברכות האלה, והשיגוך:  כי תשמע, בקול יהוה אלוהיך. 
<A NAME="3"> </A>
<B>ג</B> ברוך אתה, בעיר; וברוך אתה, בשדה. 
<A NAME="4"> </A>
<B>ד</B> ברוך פרי-בטנך ופרי אדמתך, ופרי בהמתך--שגר אלפיך, ועשתרות צאנך. 
<A NAME="5"> </A>
<B>ה</B> ברוך טנאך, ומשארתך. 
<A NAME="6"> </A>
<B>ו</B> ברוך אתה, בבואך; וברוך אתה, בצאתך. 
<A NAME="7"> </A>
<B>ז</B> ייתן יהוה את-אויביך הקמים עליך, ניגפים לפניך:  בדרך אחד ייצאו אליך, ובשבעה דרכים ינוסו לפניך. 
<A NAME="8"> </A>
<B>ח</B> יצו יהוה איתך, את-הברכה, באסמיך, ובכול משלח ידך; ובירכך--בארץ, אשר-יהוה אלוהיך נותן לך. 
<A NAME="9"> </A>
<B>ט</B> יקימך יהוה לו לעם קדוש, כאשר נשבע-לך:  כי תשמור, את-מצוות יהוה אלוהיך, והלכת, בדרכיו. 
<A NAME="10"> </A>
<B>י</B> וראו כל-עמי הארץ, כי שם יהוה נקרא עליך; ויראו, ממך. 
<A NAME="11"> </A>
<B>יא</B> והותירך יהוה לטובה, בפרי בטנך ובפרי בהמתך ובפרי אדמתך--על, האדמה, אשר נשבע יהוה לאבותיך, לתת לך. 
<A NAME="12"> </A>
<B>יב</B> יפתח יהוה לך את-אוצרו הטוב את-השמיים, לתת מטר-ארצך בעיתו, ולברך, את כל-מעשה ידך; והלווית גויים רבים, ואתה לא תלווה. 
<A NAME="13"> </A>
<B>יג</B> ונתנך יהוה לראש, ולא לזנב, והיית רק למעלה, ולא תהיה למטה:  כי-תשמע אל-מצוות יהוה אלוהיך, אשר אנוכי מצווך היום--לשמור ולעשות. 
<A NAME="14"> </A>
<B>יד</B> ולא תסור, מכל-הדברים אשר אנוכי מצווה אתכם היום--ימין ושמאל:  ללכת, אחרי אלוהים אחרים--לעובדם.  {פ}</P>
<A NAME="15"> </A>
<P><B>טו</B> והיה, אם-לא תשמע בקול יהוה אלוהיך, לשמור לעשות את-כל-מצוותיו וחוקותיו, אשר אנוכי מצווך היום--ובאו עליך כל-הקללות האלה, והשיגוך. 
<A NAME="16"> </A>
<B>טז</B> ארור אתה, בעיר; וארור אתה, בשדה. 
<A NAME="17"> </A>
<B>יז</B> ארור טנאך, ומשארתך. 
<A NAME="18"> </A>
<B>יח</B> ארור פרי-בטנך, ופרי אדמתך--שגר אלפיך, ועשתרות צאנך. 
<A NAME="19"> </A>
<B>יט</B> ארור אתה, בבואך; וארור אתה, בצאתך. 
<A NAME="20"> </A>
<B>כ</B> ישלח יהוה בך את-המארה את-המהומה, ואת-המגערת, בכל-משלח ידך, אשר תעשה--עד הישמדך ועד-אבודך מהר, מפני רוע מעלליך אשר עזבתני. 
<A NAME="21"> </A>
<B>כא</B> ידבק יהוה בך, את-הדבר--עד, כלותו אותך, מעל האדמה, אשר-אתה בא-שמה לרשתה. 
<A NAME="22"> </A>
<B>כב</B> יכך יהוה בשחפת ובקדחת ובדלקת, ובחרחור ובחרב, ובשידפון, וביירקון; ורדפוך, עד אובדך. 
<A NAME="23"> </A>
<B>כג</B> והיו שמיך אשר על-ראשך, נחושת; והארץ אשר-תחתיך, ברזל. 
<A NAME="24"> </A>
<B>כד</B> ייתן יהוה את-מטר ארצך, אבק ועפר:  מן-השמיים יירד עליך, עד הישמדך. 
<A NAME="25"> </A>
<B>כה</B> ייתנך יהוה ניגף, לפני אויבך--בדרך אחד תצא אליו, ובשבעה דרכים תנוס לפניו; והיית לזעווה, לכול ממלכות הארץ. 
<A NAME="26"> </A>
<B>כו</B> והייתה נבלתך למאכל, לכל-עוף השמיים ולבהמת הארץ; ואין, מחריד. 
<A NAME="27"> </A>
<B>כז</B> יכך יהוה בשחין מצריים, ובטחורים, ובגרב, ובחרס--אשר לא-תוכל, להירפא. 
<A NAME="28"> </A>
<B>כח</B> יכך יהוה, בשיגעון ובעיוורון; ובתמהון, לבב. 
<A NAME="29"> </A>
<B>כט</B> והיית ממשש בצוהריים, כאשר ימשש העיוור באפילה, ולא תצליח, את-דרכיך; והיית אך עשוק וגזול, כל-הימים--ואין מושיע. 
<A NAME="30"> </A>
<B>ל</B> אישה תארש, ואיש אחר ישכבנה--בית תבנה, ולא-תשב בו; כרם תיטע, ולא תחללנו. 
<A NAME="31"> </A>
<B>לא</B> שורך טבוח לעיניך, ולא תאכל ממנו--חמורך גזול מלפניך, ולא ישוב לך; צאנך נתונות לאויביך, ואין לך מושיע. 
<A NAME="32"> </A>
<B>לב</B> בניך ובנותיך נתונים לעם אחר, ועיניך רואות, וכלות אליהם, כל-היום; ואין לאל, ידך. 
<A NAME="33"> </A>
<B>לג</B> פרי אדמתך וכל-יגיעך, יאכל עם אשר לא-ידעת; והיית, רק עשוק ורצוץ--כל-הימים. 
<A NAME="34"> </A>
<B>לד</B> והיית, משוגע, ממראה עיניך, אשר תראה. 
<A NAME="35"> </A>
<B>לה</B> יכך יהוה בשחין רע, על-הברכיים ועל-השוקיים, אשר לא-תוכל, להירפא--מכף רגלך, ועד קודקודך. 
<A NAME="36"> </A>
<B>לו</B> יולך יהוה אותך, ואת-מלכך אשר תקים עליך, אל-גוי, אשר לא-ידעת אתה ואבותיך; ועבדת שם אלוהים אחרים, עץ ואבן. 
<A NAME="37"> </A>
<B>לז</B> והיית לשמה, למשל ולשנינה--בכול, העמים, אשר-ינהגך יהוה, שמה. 
<A NAME="38"> </A>
<B>לח</B> זרע רב, תוציא השדה; ומעט תאסוף, כי יחסלנו הארבה. 
<A NAME="39"> </A>
<B>לט</B> כרמים תיטע, ועבדת; ויין לא-תשתה ולא תאגור, כי תאכלנו התולעת. 
<A NAME="40"> </A>
<B>מ</B> זיתים יהיו לך, בכל-גבולך; ושמן לא תסוך, כי יישל זיתך. 
<A NAME="41"> </A>
<B>מא</B> בנים ובנות, תוליד; ולא-יהיו לך, כי ילכו בשבי. 
<A NAME="42"> </A>
<B>מב</B> כל-עצך, ופרי אדמתך, יירש, הצלצל. 
<A NAME="43"> </A>
<B>מג</B> הגר אשר בקרבך, יעלה עליך מעלה מעלה; ואתה תרד, מטה מטה. 
<A NAME="44"> </A>
<B>מד</B> הוא ילווך, ואתה לא תלוונו; הוא יהיה לראש, ואתה תהיה לזנב. 
<A NAME="45"> </A>
<B>מה</B> ובאו עליך כל-הקללות האלה, ורדפוך והשיגוך, עד, הישמדך:  כי-לא שמעת, בקול יהוה אלוהיך--לשמור מצוותיו וחוקותיו, אשר ציווך. 
<A NAME="46"> </A>
<B>מו</B> והיו בך, לאות ולמופת; ובזרעך, עד-עולם. 
<A NAME="47"> </A>
<B>מז</B> תחת, אשר לא-עבדת את-יהוה אלוהיך, בשמחה, ובטוב לבב--מרוב, כול. 
<A NAME="48"> </A>
<B>מח</B> ועבדת את-אויבך, אשר ישלחנו יהוה בך, ברעב ובצמא ובעירום, ובחוסר כול; ונתן עול ברזל, על-צווארך, עד השמידו, אותך. 
<A NAME="49"> </A>
<B>מט</B> יישא יהוה עליך גוי מרחוק מקצה הארץ, כאשר ידאה הנשר:  גוי, אשר לא-תשמע לשונו. 
<A NAME="50"> </A>
<B>נ</B> גוי, עז פנים, אשר לא-יישא פנים לזקן, ונער לא יחון. 
<A NAME="51"> </A>
<B>נא</B> ואכל פרי בהמתך ופרי-אדמתך, עד הישמדך, אשר לא-ישאיר לך דגן תירוש ויצהר, שגר אלפיך ועשתרות צאנך--עד האבידו, אותך. 
<A NAME="52"> </A>
<B>נב</B> והצר לך בכל-שעריך, עד רדת חומותיך הגבוהות והבצורות, אשר אתה בוטח בהן, בכל-ארצך; והצר לך, בכל-שעריך, בכל-ארצך, אשר נתן יהוה אלוהיך לך. 
<A NAME="53"> </A>
<B>נג</B> ואכלת פרי-בטנך, בשר בניך ובנותיך, אשר נתן-לך, יהוה אלוהיך--במצור, ובמצוק, אשר-יציק לך, אויבך. 
<A NAME="54"> </A>
<B>נד</B> האיש הרך בך, והענוג מאוד--תרע עינו באחיו ובאשת חיקו, וביתר בניו אשר יותיר. 
<A NAME="55"> </A>
<B>נה</B> מתת לאחד מהם, מבשר בניו אשר יאכל, מבלי השאיר-לו, כול--במצור, ובמצוק, אשר יציק לך אויבך, בכל-שעריך. 
<A NAME="56"> </A>
<B>נו</B> הרכה בך והענוגה, אשר לא-ניסתה כף-רגלה הצג על-הארץ, מהתענג, ומרוך--תרע עינה באיש חיקה, ובבנה ובבתה. 
<A NAME="57"> </A>
<B>נז</B> ובשליתה היוצאת מבין רגליה, ובבניה אשר תלד, כי-תאכלם בחוסר-כול, בסתר--במצור, ובמצוק, אשר יציק לך אויבך, בשעריך. 
<A NAME="58"> </A>
<B>נח</B> אם-לא תשמור לעשות, את-כל-דברי התורה הזאת, הכתובים, בספר הזה:  ליראה את-השם הנכבד והנורא, הזה--את, יהוה אלוהיך. 
<A NAME="59"> </A>
<B>נט</B> והפלא יהוה את-מכותך, ואת מכות זרעך:  מכות גדולות ונאמנות, וחוליים רעים ונאמנים. 
<A NAME="60"> </A>
<B>ס</B> והשיב בך, את כל-מדווי מצריים, אשר יגורת, מפניהם; ודבקו, בך. 
<A NAME="61"> </A>
<B>סא</B> גם כל-חולי, וכל-מכה, אשר לא כתוב, בספר התורה הזאת--יעלם יהוה עליך, עד הישמדך. 
<A NAME="62"> </A>
<B>סב</B> ונשארתם, במתי מעט, תחת אשר הייתם, ככוכבי השמיים לרוב:  כי-לא שמעת, בקול יהוה אלוהיך. 
<A NAME="63"> </A>
<B>סג</B> והיה כאשר-שש יהוה עליכם, להיטיב אתכם ולהרבות אתכם--כן ישיש יהוה עליכם, להאביד אתכם ולהשמיד אתכם; וניסחתם מעל האדמה, אשר-אתה בא-שמה לרשתה. 
<A NAME="64"> </A>
<B>סד</B> והפיצך יהוה בכל-העמים, מקצה הארץ ועד-קצה הארץ; ועבדת שם אלוהים אחרים, אשר לא-ידעת אתה ואבותיך--עץ ואבן. 
<A NAME="65"> </A>
<B>סה</B> ובגויים ההם לא תרגיע, ולא-יהיה מנוח לכף-רגלך; ונתן יהוה לך שם לב רגז, וכליון עיניים ודאבון נפש. 
<A NAME="66"> </A>
<B>סו</B> והיו חייך, תלואים לך מנגד; ופחדת לילה ויומם, ולא תאמין בחייך. 
<A NAME="67"> </A>
<B>סז</B> בבוקר תאמר מי-ייתן ערב, ובערב תאמר מי-ייתן בוקר--מפחד לבבך אשר תפחד, וממראה עיניך אשר תראה. 
<A NAME="68"> </A>
<B>סח</B> והשיבך יהוה מצריים, באונייות, בדרך אשר אמרתי לך, לא-תוסיף עוד לראותה; והתמכרתם שם לאויביך לעבדים ולשפחות, ואין קונה.  {ס}</P>
<A NAME="69"> </A>
<P><B>סט</B> אלה דברי הברית אשר-ציווה יהוה את-משה, לכרות את-בני ישראל--בארץ מואב:  מלבד הברית, אשר-כרת איתם בחורב.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
כח
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0528')</SCRIPT></P>
</BODY></HTML>
