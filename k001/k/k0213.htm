<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
יג
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>

<H1>שמות פרק יג</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> קדש-לי כל-בכור פטר כל-רחם, בבני ישראל--באדם, ובבהמה:  לי, הוא. 
<A NAME="3"> </A>
<B>ג</B> ויאמר משה אל-העם, זכור את-היום הזה אשר יצאתם ממצריים מבית עבדים, כי בחוזק יד, הוציא יהוה אתכם מזה; ולא ייאכל, חמץ. 
<A NAME="4"> </A>
<B>ד</B> היום, אתם יוצאים, בחודש, האביב. 
<A NAME="5"> </A>
<B>ה</B> והיה כי-יביאך יהוה אל-ארץ הכנעני והחיתי והאמורי והחיווי והיבוסי, אשר נשבע לאבותיך לתת לך, ארץ זבת חלב, ודבש; ועבדת את-העבודה הזאת, בחודש הזה. 
<A NAME="6"> </A>
<B>ו</B> שבעת ימים, תאכל מצות; וביום, השביעי, חג, ליהוה. 
<A NAME="7"> </A>
<B>ז</B> מצות, ייאכל, את, שבעת הימים; ולא-ייראה לך חמץ, ולא-ייראה לך שאור--בכל-גבולך. 
<A NAME="8"> </A>
<B>ח</B> והגדת לבנך, ביום ההוא לאמור:  בעבור זה, עשה יהוה לי, בצאתי, ממצריים. 
<A NAME="9"> </A>
<B>ט</B> והיה לך לאות על-ידך, ולזיכרון בין עיניך, למען תהיה תורת יהוה, בפיך:  כי ביד חזקה, הוציאך יהוה ממצריים. 
<A NAME="10"> </A>
<B>י</B> ושמרת את-החוקה הזאת, למועדה, מימים, ימימה.  {פ}</P>
<A NAME="11"> </A>
<P><B>יא</B> והיה כי-יביאך יהוה, אל-ארץ הכנעני, כאשר נשבע לך, ולאבותיך; ונתנה, לך. 
<A NAME="12"> </A>
<B>יב</B> והעברת כל-פטר-רחם, ליהוה; וכל-פטר שגר בהמה, אשר יהיה לך הזכרים--ליהוה. 
<A NAME="13"> </A>
<B>יג</B> וכל-פטר חמור תפדה בשה, ואם-לא תפדה וערפתו; וכול בכור אדם בבניך, תפדה. 
<A NAME="14"> </A>
<B>יד</B> והיה כי-ישאלך בנך, מחר--לאמור מה-זאת:  ואמרת אליו--בחוזק יד הוציאנו יהוה ממצריים, מבית עבדים. 
<A NAME="15"> </A>
<B>טו</B> ויהי, כי-הקשה פרעה לשלחנו, ויהרוג יהוה כל-בכור בארץ מצריים, מבכור אדם ועד-בכור בהמה; על-כן אני זובח ליהוה, כל-פטר רחם הזכרים, וכל-בכור בניי, אפדה. 
<A NAME="16"> </A>
<B>טז</B> והיה לאות על-ידך, ולטוטפות בין עיניך:  כי בחוזק יד, הוציאנו יהוה ממצריים.  {ס}</P>
<A NAME="17"> </A>
<P><B>יז</B> ויהי, בשלח פרעה את-העם, ולא-נחם אלוהים דרך ארץ פלשתים, כי קרוב הוא:  כי אמר אלוהים, פן-יינחם העם בראותם מלחמה--ושבו מצריימה. 
<A NAME="18"> </A>
<B>יח</B> ויסב אלוהים את-העם דרך המדבר, ים-סוף; וחמושים עלו בני-ישראל, מארץ מצריים. 
<A NAME="19"> </A>
<B>יט</B> וייקח משה את-עצמות יוסף, עימו:  כי השבע השביע את-בני ישראל, לאמור, פקוד יפקוד אלוהים אתכם, והעליתם את-עצמותיי מזה איתכם. 
<A NAME="20"> </A>
<B>כ</B> ויסעו, מסוכות; ויחנו באיתם, בקצה המדבר. 
<A NAME="21"> </A>
<B>כא</B> ויהוה הולך לפניהם יומם בעמוד ענן, לנחותם הדרך, ולילה בעמוד אש, להאיר להם--ללכת, יומם ולילה. 
<A NAME="22"> </A>
<B>כב</B> לא-ימיש עמוד הענן, יומם, ועמוד האש, לילה--לפני, העם.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
יג
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0213')</SCRIPT></P>
</BODY></HTML>
