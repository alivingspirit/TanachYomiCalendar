<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - הושע פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
ד
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>

<H1>הושע פרק ד</H1>

<A NAME="1"> </A>
<P><B>א</B> שמעו דבר-יהוה, בני ישראל:  כי ריב ליהוה, עם-יושבי הארץ--כי אין-אמת ואין-חסד ואין-דעת אלוהים, בארץ. 
<A NAME="2"> </A>
<B>ב</B> אלה וכחש, ורצוח וגנוב ונאוף; פרצו, ודמים בדמים נגעו. 
<A NAME="3"> </A>
<B>ג</B> על-כן תאבל הארץ, ואומלל כל-יושב בה, בחית השדה, ובעוף השמיים; וגם-דגי הים, ייאספו. 
<A NAME="4"> </A>
<B>ד</B> אך איש אל-ירב, ואל-יוכח איש; ועמך, כמריבי כוהן. 
<A NAME="5"> </A>
<B>ה</B> וכשלת היום, וכשל גם-נביא עימך לילה; ודמיתי, אימך. 
<A NAME="6"> </A>
<B>ו</B> נדמו עמי, מבלי הדעת:  כי-אתה הדעת מאסת, ואמאסך מכהן לי, ותשכח תורת אלוהיך, אשכח בניך גם-אני. 
<A NAME="7"> </A>
<B>ז</B> כרובם, כן חטאו-לי; כבודם, בקלון אמיר. 
<A NAME="8"> </A>
<B>ח</B> חטאת עמי, יאכלו; ואל-עוונם, ישאו נפשו. 
<A NAME="9"> </A>
<B>ט</B> והיה כעם, ככוהן; ופקדתי עליו דרכיו, ומעלליו אשיב לו. 
<A NAME="10"> </A>
<B>י</B> ואכלו ולא ישבעו, הזנו ולא יפרוצו:  כי-את-יהוה עזבו, לשמור. 
<A NAME="11"> </A>
<B>יא</B> זנות ויין ותירוש, ייקח-לב. 
<A NAME="12"> </A>
<B>יב</B> עמי בעצו ישאל, ומקלו יגיד לו:  כי רוח זנונים התעה, ויזנו מתחת אלוהיהם. 
<A NAME="13"> </A>
<B>יג</B> על-ראשי ההרים יזבחו, ועל-הגבעות יקטרו, תחת אלון ולבנה ואלה, כי טוב צילה; על-כן, תזנינה בנותיכם, וכלותיכם, תנאפנה. 
<A NAME="14"> </A>
<B>יד</B> לא-אפקוד על-בנותיכם כי תזנינה, ועל-כלותיכם כי תנאפנה--כי-הם עם-הזונות יפרדו, ועם-הקדשות יזבחו; ועם לא-יבין, יילבט. 
<A NAME="15"> </A>
<B>טו</B> אם-זונה אתה ישראל, אל-יאשם יהודה; ואל-תבואו הגלגל, ואל-תעלו בית אוון, ואל-תישבעו, חי-יהוה. 
<A NAME="16"> </A>
<B>טז</B> כי כפרה סוררה, סרר ישראל; עתה ירעם יהוה, ככבש במרחב. 
<A NAME="17"> </A>
<B>יז</B> חבור עצבים אפריים, הנח-לו. 
<A NAME="18"> </A>
<B>יח</B> סר, סובאם; הזנה הזנו, אהבו הבו קלון מגיניה. 
<A NAME="19"> </A>
<B>יט</B> צרר רוח אותה, בכנפיה; ויבושו, מזבחותם.  {פ}</P>

<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
ד
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1304')</SCRIPT></P>
</BODY></HTML>
