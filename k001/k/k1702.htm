<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יונה פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
<A HREF="k1701.htm">א</A>
ב
<A HREF="k1703.htm">ג</A>
<A HREF="k1704.htm">ד</A>
</P>
<HR>

<H1>יונה פרק ב</H1>

<A NAME="1"> </A>
<P><B>א</B> וימן יהוה דג גדול, לבלוע את-יונה; ויהי יונה במעי הדג, שלושה ימים ושלושה לילות. 
<A NAME="2"> </A>
<B>ב</B> ויתפלל יונה, אל-יהוה אלוהיו, ממעי, הדגה. 
<A NAME="3"> </A>
<B>ג</B> ויאמר, קראתי מצרה לי אל-יהוה--ויענני; מבטן שאול שיוועתי, שמעת קולי. 
<A NAME="4"> </A>
<B>ד</B> ותשליכני מצולה בלבב ימים, ונהר יסובבני; כל-משבריך וגליך, עליי עברו. 
<A NAME="5"> </A>
<B>ה</B> ואני אמרתי, נגרשתי מנגד עיניך; אך אוסיף להביט, אל-היכל קודשך. 
<A NAME="6"> </A>
<B>ו</B> אפפוני מים עד-נפש, תהום יסובבני; סוף, חבוש לראשי. 
<A NAME="7"> </A>
<B>ז</B> לקצבי הרים ירדתי, הארץ בריחיה בעדי לעולם; ותעל משחת חיי, יהוה אלוהיי. 
<A NAME="8"> </A>
<B>ח</B> בהתעטף עליי נפשי, את-יהוה זכרתי; ותבוא אליך תפילתי, אל-היכל קודשך. 
<A NAME="9"> </A>
<B>ט</B> משמרים, הבלי-שוא--חסדם, יעזובו. 
<A NAME="10"> </A>
<B>י</B> ואני, בקול תודה אזבחה-לך, אשר נדרתי, אשלמה:  ישועתה, ליהוה.  {ס}</P>
<A NAME="11"> </A>
<P><B>יא</B> ויאמר יהוה, לדג; ויקא את-יונה, אל-היבשה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
<A HREF="k1701.htm">א</A>
ב
<A HREF="k1703.htm">ג</A>
<A HREF="k1704.htm">ד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1702')</SCRIPT></P>
</BODY></HTML>
