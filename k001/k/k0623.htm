<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
כג
<A HREF="k0624.htm">כד</A>
</P>
<HR>

<H1>יהושוע פרק כג</H1>

<A NAME="1"> </A>
<P><B>א</B> ויהי, מימים רבים, אחרי אשר-הניח יהוה לישראל מכל-אויביהם, מסביב; ויהושוע זקן, בא בימים. 
<A NAME="2"> </A>
<B>ב</B> ויקרא יהושוע, לכל-ישראל--לזקניו ולראשיו, ולשופטיו ולשוטריו; ויאמר אליהם--אני זקנתי, באתי בימים. 
<A NAME="3"> </A>
<B>ג</B> ואתם ראיתם, את כל-אשר עשה יהוה אלוהיכם לכל-הגויים האלה--מפניכם:  כי יהוה אלוהיכם, הוא הנלחם לכם. 
<A NAME="4"> </A>
<B>ד</B> ראו הפלתי לכם את-הגויים הנשארים האלה, בנחלה--לשבטיכם:  מן-הירדן, וכל-הגויים אשר הכרתי, והים הגדול, מבוא השמש. 
<A NAME="5"> </A>
<B>ה</B> ויהוה אלוהיכם, הוא יהדופם מפניכם, והוריש אותם, מלפניכם; וירשתם, את-ארצם, כאשר דיבר יהוה אלוהיכם, לכם. 
<A NAME="6"> </A>
<B>ו</B> וחזקתם מאוד--לשמור ולעשות, את כל-הכתוב בספר תורת משה:  לבלתי סור-ממנו, ימין ושמאל. 
<A NAME="7"> </A>
<B>ז</B> לבלתי-בוא בגויים האלה, הנשארים האלה איתכם; ובשם אלוהיהם לא-תזכירו, ולא תשביעו, ולא תעבדום, ולא תשתחוו להם. 
<A NAME="8"> </A>
<B>ח</B> כי אם-ביהוה אלוהיכם, תדבקו, כאשר עשיתם, עד היום הזה. 
<A NAME="9"> </A>
<B>ט</B> ויורש יהוה מפניכם, גויים גדולים ועצומים; ואתם, לא-עמד איש בפניכם, עד, היום הזה. 
<A NAME="10"> </A>
<B>י</B> איש-אחד מכם, ירדוף-אלף:  כי יהוה אלוהיכם, הוא הנלחם לכם, כאשר, דיבר לכם. 
<A NAME="11"> </A>
<B>יא</B> ונשמרתם מאוד, לנפשותיכם, לאהבה, את-יהוה אלוהיכם. 
<A NAME="12"> </A>
<B>יב</B> כי אם-שוב תשובו, ודבקתם ביתר הגויים האלה, הנשארים האלה, איתכם; והתחתנתם בהם ובאתם בהם, והם בכם. 
<A NAME="13"> </A>
<B>יג</B> ידוע, תדעו, כי לא יוסיף יהוה אלוהיכם להוריש את-הגויים האלה, מלפניכם; והיו לכם לפח ולמוקש, ולשוטט בצידיכם ולצנינים בעיניכם, עד-אבודכם מעל האדמה הטובה הזאת, אשר נתן לכם יהוה אלוהיכם. 
<A NAME="14"> </A>
<B>יד</B> והנה אנוכי הולך היום, בדרך כל-הארץ; וידעתם בכל-לבבכם ובכל-נפשכם, כי לא-נפל דבר אחד מכול הדברים הטובים אשר דיבר יהוה אלוהיכם עליכם--הכול באו לכם, לא-נפל ממנו דבר אחד. 
<A NAME="15"> </A>
<B>טו</B> והיה, כאשר-בא עליכם כל-הדבר הטוב, אשר דיבר יהוה אלוהיכם, אליכם:  כן יביא יהוה עליכם, את כל-הדבר הרע--עד-השמידו אותכם מעל האדמה הטובה הזאת, אשר נתן לכם יהוה אלוהיכם. 
<A NAME="16"> </A>
<B>טז</B> בעוברכם את-ברית יהוה אלוהיכם, אשר ציווה אתכם, והלכתם ועבדתם אלוהים אחרים, והשתחוויתם להם--וחרה אף-יהוה, בכם, ואבדתם מהרה, מעל הארץ הטובה אשר נתן לכם.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
כג
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0623')</SCRIPT></P>
</BODY></HTML>
