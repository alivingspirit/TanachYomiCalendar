<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עמוס פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
ג
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>

<H1>עמוס פרק ג</H1>

<A NAME="1"> </A>
<P><B>א</B> שמעו את-הדבר הזה, אשר דיבר יהוה עליכם--בני ישראל:  על כל-המשפחה, אשר העליתי מארץ מצריים לאמור. 
<A NAME="2"> </A>
<B>ב</B> רק אתכם ידעתי, מכול משפחות האדמה; על-כן אפקוד עליכם, את כל-עוונותיכם. 
<A NAME="3"> </A>
<B>ג</B> הילכו שניים, יחדיו, בלתי, אם-נועדו. 
<A NAME="4"> </A>
<B>ד</B> הישאג אריה ביער, וטרף אין לו; הייתן כפיר קולו ממעונתו, בלתי אם-לכד. 
<A NAME="5"> </A>
<B>ה</B> התיפול ציפור על-פח הארץ, ומוקש אין לה; היעלה-פח, מן-האדמה, ולכוד, לא ילכוד. 
<A NAME="6"> </A>
<B>ו</B> אם-ייתקע שופר בעיר, ועם לא יחרדו; אם-תהיה רעה בעיר, ויהוה לא עשה. 
<A NAME="7"> </A>
<B>ז</B> כי לא יעשה אדוניי יהוה, דבר, כי אם-גלה סודו, אל-עבדיו הנביאים. 
<A NAME="8"> </A>
<B>ח</B> אריה שאג, מי לא יירא; אדוניי יהוה דיבר, מי לא יינבא. 
<A NAME="9"> </A>
<B>ט</B> השמיעו על-ארמנות באשדוד, ועל-ארמנות בארץ מצריים; ואמרו, היאספו על-הרי שומרון, וראו מהומות רבות בתוכה, ועשוקים בקרבה. 
<A NAME="10"> </A>
<B>י</B> ולא-ידעו עשות-נכוחה, נאום-יהוה; האוצרים חמס ושוד, בארמנותיהם.  {פ}</P>
<A NAME="11"> </A>
<P><B>יא</B> לכן, כה אמר אדוניי יהוה, צר, וסביב הארץ; והוריד ממך עוזך, ונבוזו ארמנותייך. 
<A NAME="12"> </A>
<B>יב</B> כה, אמר יהוה, כאשר יציל הרועה מפי הארי שתי כרעיים, או בדל-אוזן--כן יינצלו בני ישראל, היושבים בשומרון, בפאת מיטה, ובדמשק ערש. 
<A NAME="13"> </A>
<B>יג</B> שמעו והעידו, בבית יעקוב--נאום-אדוניי יהוה, אלוהי הצבאות. 
<A NAME="14"> </A>
<B>יד</B> כי, ביום פוקדי פשעי-ישראל--עליו:  ופקדתי, על-מזבחות בית-אל, ונגדעו קרנות המזבח, ונפלו לארץ. 
<A NAME="15"> </A>
<B>טו</B> והכיתי בית-החורף, על-בית הקיץ; ואבדו בתי השן, וספו בתים רבים--נאום-יהוה.  {ס}</P>

<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
ג
<A HREF="k1504.htm">ד</A>
<A HREF="k1505.htm">ה</A>
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1503')</SCRIPT></P>
</BODY></HTML>
