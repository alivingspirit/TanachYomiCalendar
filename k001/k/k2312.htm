<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
יב
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק יב</H1>

<A NAME="1"> </A>
<P><B>א</B> משא דבר-יהוה, על-ישראל:  נאום-יהוה, נוטה שמיים ויוסד ארץ, ויוצר רוח-אדם, בקרבו. 
<A NAME="2"> </A>
<B>ב</B> הנה אנוכי שם את-ירושלים סף-רעל, לכל-העמים--סביב; וגם על-יהודה יהיה במצור, על-ירושלים. 
<A NAME="3"> </A>
<B>ג</B> והיה ביום-ההוא אשים את-ירושלים אבן מעמסה, לכל-העמים--כל-עומסיה, שרוט יישרטו; ונאספו עליה, כול גויי הארץ. 
<A NAME="4"> </A>
<B>ד</B> ביום ההוא נאום-יהוה, אכה כל-סוס בתימהון, ורוכבו, בשיגעון; ועל-בית יהודה, אפקח את-עיניי, וכול סוס העמים, אכה בעיוורון. 
<A NAME="5"> </A>
<B>ה</B> ואמרו אלופי יהודה, בליבם:  אמצה לי יושבי ירושלים, ביהוה צבאות אלוהיהם. 
<A NAME="6"> </A>
<B>ו</B> ביום ההוא אשים את-אלופי יהודה ככיור אש בעצים, וכלפיד אש בעמיר, ואכלו על-ימין ועל-שמאל את-כל-העמים, סביב; וישבה ירושלים עוד תחתיה, בירושלים. 
<A NAME="7"> </A>
<B>ז</B> והושיע יהוה את-אוהלי יהודה, בראשונה:  למען לא-תגדל תפארת בית-דויד, ותפארת יושב ירושלים--על-יהודה. 
<A NAME="8"> </A>
<B>ח</B> ביום ההוא, יגן יהוה בעד יושב ירושלים, והיה הנכשל בהם ביום ההוא, כדויד; ובית דויד כאלוהים, כמלאך יהוה לפניהם. 
<A NAME="9"> </A>
<B>ט</B> והיה, ביום ההוא; אבקש, להשמיד את-כל-הגויים, הבאים, על-ירושלים. 
<A NAME="10"> </A>
<B>י</B> ושפכתי על-בית דויד ועל יושב ירושלים, רוח חן ותחנונים, והביטו אליי, את אשר-דקרו; וספדו עליו, כמספד על-היחיד, והמר עליו, כהמר על-הבכור. 
<A NAME="11"> </A>
<B>יא</B> ביום ההוא, יגדל המספד בירושלים, כמספד הדדרימון, בבקעת מגידון. 
<A NAME="12"> </A>
<B>יב</B> וספדה הארץ, משפחות משפחות לבד:  משפחת בית-דויד לבד, ונשיהם לבד--משפחת בית-נתן לבד, ונשיהם לבד. 
<A NAME="13"> </A>
<B>יג</B> משפחת בית-לוי לבד, ונשיהם לבד; משפחת השמעי לבד, ונשיהם לבד. 
<A NAME="14"> </A>
<B>יד</B> כול, המשפחות הנשארות--משפחות משפחות, לבד; ונשיהם, לבד.</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
יב
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2312')</SCRIPT></P>
</BODY></HTML>
