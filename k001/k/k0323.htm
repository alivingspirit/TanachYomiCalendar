<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
כג
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק כג</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-בני ישראל, ואמרת אליהם, מועדי יהוה, אשר-תקראו אותם מקראי קודש--אלה הם, מועדיי. 
<A NAME="3"> </A>
<B>ג</B> ששת ימים, תיעשה מלאכה, וביום השביעי שבת שבתון מקרא-קודש, כל-מלאכה לא תעשו:  שבת היא ליהוה, בכול מושבותיכם.  {פ}</P>
<A NAME="4"> </A>
<P><B>ד</B> אלה מועדי יהוה, מקראי קודש, אשר-תקראו אותם, במועדם. 
<A NAME="5"> </A>
<B>ה</B> בחודש הראשון, בארבעה עשר לחודש--בין הערביים:  פסח, ליהוה. 
<A NAME="6"> </A>
<B>ו</B> ובחמישה עשר יום לחודש הזה, חג המצות ליהוה:  שבעת ימים, מצות תאכלו. 
<A NAME="7"> </A>
<B>ז</B> ביום, הראשון, מקרא-קודש, יהיה לכם; כל-מלאכת עבודה, לא תעשו. 
<A NAME="8"> </A>
<B>ח</B> והקרבתם אישה ליהוה, שבעת ימים; ביום השביעי מקרא-קודש, כל-מלאכת עבודה לא תעשו.  {פ}</P>
<A NAME="9"> </A>
<P><B>ט</B> וידבר יהוה, אל-משה לאמור. 
<A NAME="10"> </A>
<B>י</B> דבר אל-בני ישראל, ואמרת אליהם, כי-תבואו אל-הארץ אשר אני נותן לכם, וקצרתם את-קצירה--והבאתם את-עומר ראשית קצירכם, אל-הכוהן. 
<A NAME="11"> </A>
<B>יא</B> והניף את-העומר לפני יהוה, לרצונכם; ממוחרת, השבת, יניפנו, הכוהן. 
<A NAME="12"> </A>
<B>יב</B> ועשיתם, ביום הניפכם את-העומר, כבש תמים בן-שנתו לעולה, ליהוה. 
<A NAME="13"> </A>
<B>יג</B> ומנחתו שני עשרונים סולת בלולה בשמן, אישה ליהוה--ריח ניחוח; ונסכו יין, רביעית ההין. 
<A NAME="14"> </A>
<B>יד</B> ולחם וקלי וכרמל לא תאכלו, עד-עצם היום הזה--עד הביאכם, את-קרבן אלוהיכם:  חוקת עולם לדורותיכם, בכול מושבותיכם.  {ס}</P>
<A NAME="15"> </A>
<P><B>טו</B> וספרתם לכם, ממוחרת השבת, מיום הביאכם, את-עומר התנופה:  שבע שבתות, תמימות תהיינה. 
<A NAME="16"> </A>
<B>טז</B> עד ממוחרת השבת השביעית, תספרו חמישים יום; והקרבתם מנחה חדשה, ליהוה. 
<A NAME="17"> </A>
<B>יז</B> ממושבותיכם תביאו לחם תנופה, שתיים שני עשרונים--סולת תהיינה, חמץ תיאפינה:  ביכורים, ליהוה. 
<A NAME="18"> </A>
<B>יח</B> והקרבתם על-הלחם, שבעת כבשים תמימים בני שנה, ופר בן-בקר אחד, ואילים שניים:  יהיו עולה, ליהוה, ומנחתם ונסכיהם, אישה ריח-ניחוח ליהוה. 
<A NAME="19"> </A>
<B>יט</B> ועשיתם שעיר-עיזים אחד, לחטאת; ושני כבשים בני שנה, לזבח שלמים. 
<A NAME="20"> </A>
<B>כ</B> והניף הכוהן אותם על לחם הביכורים תנופה, לפני יהוה, על-שני, כבשים; קודש יהיו ליהוה, לכוהן. 
<A NAME="21"> </A>
<B>כא</B> וקראתם בעצם היום הזה, מקרא-קודש יהיה לכם--כל-מלאכת עבודה, לא תעשו:  חוקת עולם בכל-מושבותיכם, לדורותיכם. 
<A NAME="22"> </A>
<B>כב</B> ובקוצרכם את-קציר ארצכם, לא-תכלה פאת שדך בקוצרך, ולקט קצירך, לא תלקט; לעני ולגר תעזוב אותם, אני יהוה אלוהיכם.  {פ}</P>
<A NAME="23"> </A>
<P><B>כג</B> וידבר יהוה, אל-משה לאמור. 
<A NAME="24"> </A>
<B>כד</B> דבר אל-בני ישראל, לאמור:  בחודש השביעי באחד לחודש, יהיה לכם שבתון--זכרון תרועה, מקרא-קודש. 
<A NAME="25"> </A>
<B>כה</B> כל-מלאכת עבודה, לא תעשו; והקרבתם אישה, ליהוה.  {ס}</P>
<A NAME="26"> </A>
<P><B>כו</B> וידבר יהוה, אל-משה לאמור. 
<A NAME="27"> </A>
<B>כז</B> אך בעשור לחודש השביעי הזה יום הכיפורים הוא, מקרא-קודש יהיה לכם, ועיניתם, את-נפשותיכם; והקרבתם אישה, ליהוה. 
<A NAME="28"> </A>
<B>כח</B> וכל-מלאכה לא תעשו, בעצם היום הזה:  כי יום כיפורים, הוא, לכפר עליכם, לפני יהוה אלוהיכם. 
<A NAME="29"> </A>
<B>כט</B> כי כל-הנפש אשר לא-תעונה, בעצם היום הזה--ונכרתה, מעמיה. 
<A NAME="30"> </A>
<B>ל</B> וכל-הנפש, אשר תעשה כל-מלאכה, בעצם, היום הזה--והאבדתי את-הנפש ההיא, מקרב עמה. 
<A NAME="31"> </A>
<B>לא</B> כל-מלאכה, לא תעשו:  חוקת עולם לדורותיכם, בכול מושבותיכם. 
<A NAME="32"> </A>
<B>לב</B> שבת שבתון הוא לכם, ועיניתם את-נפשותיכם; בתשעה לחודש, בערב--מערב עד-ערב, תשבתו שבתכם.  {פ}</P>
<A NAME="33"> </A>
<P><B>לג</B> וידבר יהוה, אל-משה לאמור. 
<A NAME="34"> </A>
<B>לד</B> דבר אל-בני ישראל, לאמור:  בחמישה עשר יום, לחודש השביעי הזה, חג הסוכות שבעת ימים, ליהוה. 
<A NAME="35"> </A>
<B>לה</B> ביום הראשון, מקרא-קודש; כל-מלאכת עבודה, לא תעשו. 
<A NAME="36"> </A>
<B>לו</B> שבעת ימים, תקריבו אישה ליהוה; ביום השמיני מקרא-קודש יהיה לכם והקרבתם אישה ליהוה, עצרת היא--כל-מלאכת עבודה, לא תעשו. 
<A NAME="37"> </A>
<B>לז</B> אלה מועדי יהוה, אשר-תקראו אותם מקראי קודש:  להקריב אישה ליהוה, עולה ומנחה זבח ונסכים--דבר-יום ביומו. 
<A NAME="38"> </A>
<B>לח</B> מלבד, שבתות יהוה; ומלבד מתנותיכם, ומלבד כל-נדריכם ומלבד כל-נדבותיכם, אשר תיתנו, ליהוה. 
<A NAME="39"> </A>
<B>לט</B> אך בחמישה עשר יום לחודש השביעי, באוספכם את-תבואת הארץ, תחוגו את-חג-יהוה, שבעת ימים; ביום הראשון שבתון, וביום השמיני שבתון. 
<A NAME="40"> </A>
<B>מ</B> ולקחתם לכם ביום הראשון, פרי עץ הדר כפות תמרים, וענף עץ-עבות, וערבי-נחל; ושמחתם, לפני יהוה אלוהיכם--שבעת ימים. 
<A NAME="41"> </A>
<B>מא</B> וחגותם אותו חג ליהוה, שבעת ימים בשנה:  חוקת עולם לדורותיכם, בחודש השביעי תחוגו אותו. 
<A NAME="42"> </A>
<B>מב</B> בסוכות תשבו, שבעת ימים; כל-האזרח, בישראל, יישבו, בסוכות. 
<A NAME="43"> </A>
<B>מג</B> למען, יידעו דורותיכם, כי בסוכות הושבתי את-בני ישראל, בהוציאי אותם מארץ מצריים:  אני, יהוה אלוהיכם. 
<A NAME="44"> </A>
<B>מד</B> וידבר משה, את-מועדי יהוה, אל-בני, ישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
כג
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0323')</SCRIPT></P>
</BODY></HTML>
