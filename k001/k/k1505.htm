<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עמוס פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
ה
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>

<H1>עמוס פרק ה</H1>

<A NAME="1"> </A>
<P><B>א</B> שמעו את-הדבר הזה, אשר אנוכי נושא עליכם קינה--בית ישראל. 
<A NAME="2"> </A>
<B>ב</B> נפלה לא-תוסיף קום, בתולת ישראל; ניטשה על-אדמתה, אין מקימה. 
<A NAME="3"> </A>
<B>ג</B> כי כה אמר אדוניי יהוה, העיר היוצאת אלף תשאיר מאה; והיוצאת מאה תשאיר עשרה, לבית ישראל. 
<A NAME="4"> </A>
<B>ד</B> כי כה אמר יהוה, לבית ישראל:  דרשוני, וחיו. 
<A NAME="5"> </A>
<B>ה</B> ואל-תדרשו, בית-אל, והגלגל לא תבואו, ובאר שבע לא תעבורו:  כי הגלגל גלה יגלה, ובית-אל יהיה לאוון. 
<A NAME="6"> </A>
<B>ו</B> דרשו את-יהוה, וחיו:  פן-יצלח כאש בית יוסף, ואכלה ואין-מכבה לבית-אל. 
<A NAME="7"> </A>
<B>ז</B> ההופכים ללענה, משפט; וצדקה, לארץ הניחו. 
<A NAME="8"> </A>
<B>ח</B> עושה כימה וכסיל, והופך לבוקר צלמוות, ויום, לילה החשיך; הקורא למי-הים, וישפכם על-פני הארץ--יהוה שמו. 
<A NAME="9"> </A>
<B>ט</B> המבליג שוד, על-עז; ושוד, על-מבצר יבוא. 
<A NAME="10"> </A>
<B>י</B> שנאו בשער, מוכיח; ודובר תמים, יתעבו. 
<A NAME="11"> </A>
<B>יא</B> לכן יען בושסכם על-דל, ומשאת-בר תקחו ממנו--בתי גזית בניתם, ולא-תשבו בם; כרמי-חמד נטעתם, ולא תשתו את-יינם. 
<A NAME="12"> </A>
<B>יב</B> כי ידעתי רבים פשעיכם, ועצומים חטאותיכם; צוררי צדיק לוקחי כופר, ואביונים בשער הטו. 
<A NAME="13"> </A>
<B>יג</B> לכן, המשכיל בעת ההיא--יידום:  כי עת רעה, היא. 
<A NAME="14"> </A>
<B>יד</B> דרשו-טוב ואל-רע, למען תחיו; ויהי-כן יהוה אלוהי-צבאות, איתכם--כאשר אמרתם. 
<A NAME="15"> </A>
<B>טו</B> שנאו-רע ואהבו טוב, והציגו בשער משפט; אוליי, יחנן יהוה אלוהי-צבאות--שארית יוסף.  {ס}</P>
<A NAME="16"> </A>
<P><B>טז</B> לכן כה-אמר יהוה אלוהי צבאות, אדוניי, בכל-רחובות מספד, ובכל-חוצות יאמרו הו-הו; וקראו איכר אל-אבל, ומספד אל-יודעי נהי. 
<A NAME="17"> </A>
<B>יז</B> ובכל-כרמים, מספד:  כי-אעבור בקרבך, אמר יהוה.  {פ}</P>
<A NAME="18"> </A>
<P><B>יח</B> הוי המתאווים, את-יום יהוה:  למה-זה לכם יום יהוה, הוא-חושך ולא-אור. 
<A NAME="19"> </A>
<B>יט</B> כאשר ינוס איש מפני הארי, ופגעו הדוב; ובא הבית--וסמך ידו על-הקיר, ונשכו הנחש. 
<A NAME="20"> </A>
<B>כ</B> הלוא-חושך יום יהוה, ולא-אור; ואפל, ולא-נוגה לו. 
<A NAME="21"> </A>
<B>כא</B> שנאתי מאסתי, חגיכם; ולא אריח, בעצרותיכם. 
<A NAME="22"> </A>
<B>כב</B> כי אם-תעלו-לי עולות ומנחותיכם, לא ארצה; ושלם מריאיכם, לא אביט. 
<A NAME="23"> </A>
<B>כג</B> הסר מעליי, המון שיריך; וזמרת נבליך, לא אשמע. 
<A NAME="24"> </A>
<B>כד</B> וייגל כמים, משפט; וצדקה, כנחל איתן. 
<A NAME="25"> </A>
<B>כה</B> הזבחים ומנחה הגשתם-לי במדבר, ארבעים שנה--בית ישראל. 
<A NAME="26"> </A>
<B>כו</B> ונשאתם, את סיכות מלככם, ואת, כיון צלמיכם--כוכב, אלוהיכם, אשר עשיתם, לכם. 
<A NAME="27"> </A>
<B>כז</B> והגליתי אתכם, מהלאה לדמשק:  אמר יהוה אלוהי-צבאות, שמו.  {פ}</P>

<HR>
<P CLASS=s>

<A HREF="k0.htm">תנ"ך</A> -
עמוס - <A HREF="k15.htm">הכול</A><BR>פרק
<A HREF="k1501.htm">א</A>
<A HREF="k1502.htm">ב</A>
<A HREF="k1503.htm">ג</A>
<A HREF="k1504.htm">ד</A>
ה
<A HREF="k1506.htm">ו</A>
<A HREF="k1507.htm">ז</A>
<A HREF="k1508.htm">ח</A>
<A HREF="k1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1505')</SCRIPT></P>
</BODY></HTML>
