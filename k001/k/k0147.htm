<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק מז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
מז
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>

<H1>בראשית פרק מז</H1>

<A NAME="1"> </A>
<P><B>א</B> ויבוא יוסף, ויגד לפרעה, ויאמר אבי ואחיי וצאנם ובקרם וכל-אשר להם, באו מארץ כנען; והנם, בארץ גושן. 
<A NAME="2"> </A>
<B>ב</B> ומקצה אחיו, לקח חמישה אנשים; ויציגם, לפני פרעה. 
<A NAME="3"> </A>
<B>ג</B> ויאמר פרעה אל-אחיו, מה-מעשיכם; ויאמרו אל-פרעה, רועי צאן עבדיך--גם-אנחנו, גם-אבותינו. 
<A NAME="4"> </A>
<B>ד</B> ויאמרו אל-פרעה, לגור בארץ באנו, כי-אין מרעה לצאן אשר לעבדיך, כי-כבד הרעב בארץ כנען; ועתה יישבו-נא עבדיך, בארץ גושן. 
<A NAME="5"> </A>
<B>ה</B> ויאמר פרעה, אל-יוסף לאמור:  אביך ואחיך, באו אליך. 
<A NAME="6"> </A>
<B>ו</B> ארץ מצריים, לפניך היא--במיטב הארץ, הושב את-אביך ואת-אחיך:  יישבו, בארץ גושן--ואם-ידעת ויש-בם אנשי-חיל, ושמתם שרי מקנה על-אשר-לי. 
<A NAME="7"> </A>
<B>ז</B> ויבא יוסף את-יעקוב אביו, ויעמידהו לפני פרעה; ויברך יעקוב, את-פרעה. 
<A NAME="8"> </A>
<B>ח</B> ויאמר פרעה, אל-יעקוב:  כמה, ימי שני חייך. 
<A NAME="9"> </A>
<B>ט</B> ויאמר יעקוב, אל-פרעה, ימי שני מגוריי, שלושים ומאת שנה:  מעט ורעים, היו ימי שני חיי, ולא השיגו את-ימי שני חיי אבותיי, בימי מגוריהם. 
<A NAME="10"> </A>
<B>י</B> ויברך יעקוב, את-פרעה; וייצא, מלפני פרעה. 
<A NAME="11"> </A>
<B>יא</B> ויושב יוסף, את-אביו ואת-אחיו, וייתן להם אחוזה בארץ מצריים, במיטב הארץ בארץ רעמסס--כאשר, ציווה פרעה. 
<A NAME="12"> </A>
<B>יב</B> ויכלכל יוסף את-אביו ואת-אחיו, ואת כל-בית אביו--לחם, לפי הטף. 
<A NAME="13"> </A>
<B>יג</B> ולחם אין בכל-הארץ, כי-כבד הרעב מאוד; ותלה ארץ מצריים, וארץ כנען, מפני, הרעב. 
<A NAME="14"> </A>
<B>יד</B> וילקט יוסף, את-כל-הכסף הנמצא בארץ-מצריים ובארץ כנען, בשבר, אשר-הם שוברים; ויבא יוסף את-הכסף, ביתה פרעה. 
<A NAME="15"> </A>
<B>טו</B> וייתום הכסף, מארץ מצריים ומארץ כנען, ויבואו כל-מצריים אל-יוסף לאמור הבה-לנו לחם, ולמה נמות נגדך:  כי אפס, כסף. 
<A NAME="16"> </A>
<B>טז</B> ויאמר יוסף הבו מקניכם, ואתנה לכם במקניכם--אם-אפס, כסף. 
<A NAME="17"> </A>
<B>יז</B> ויביאו את-מקניהם, אל-יוסף, וייתן להם יוסף לחם בסוסים ובמקנה הצאן ובמקנה הבקר, ובחמורים; וינהלם בלחם בכל-מקניהם, בשנה ההיא. 
<A NAME="18"> </A>
<B>יח</B> ותיתום, השנה ההיא, ויבואו אליו בשנה השנית ויאמרו לו לא-נכחד מאדוני, כי אם-תם הכסף ומקנה הבהמה אל-אדוני:  לא נשאר לפני אדוני, בלתי אם-גווייתנו ואדמתנו. 
<A NAME="19"> </A>
<B>יט</B> למה נמות לעיניך, גם-אנחנו גם אדמתנו--קנה-אותנו ואת-אדמתנו, בלחם; ונהיה אנחנו ואדמתנו, עבדים לפרעה, ותן-זרע ונחיה ולא נמות, והאדמה לא תישם. 
<A NAME="20"> </A>
<B>כ</B> וייקן יוסף את-כל-אדמת מצריים, לפרעה, כי-מכרו מצריים איש שדהו, כי-חזק עליהם הרעב; ותהי הארץ, לפרעה. 
<A NAME="21"> </A>
<B>כא</B> ואת-העם--העביר אותו, לערים:  מקצה גבול-מצריים, ועד-קצהו. 
<A NAME="22"> </A>
<B>כב</B> רק אדמת הכוהנים, לא קנה:  כי חוק לכוהנים מאת פרעה, ואכלו את-חוקם אשר נתן להם פרעה--על-כן, לא מכרו את-אדמתם. 
<A NAME="23"> </A>
<B>כג</B> ויאמר יוסף אל-העם, הן קניתי אתכם היום ואת-אדמתכם לפרעה; הא-לכם זרע, וזרעתם את-האדמה. 
<A NAME="24"> </A>
<B>כד</B> והיה, בתבואות, ונתתם חמישית, לפרעה; וארבע הידות יהיה לכם לזרע השדה ולאוכלכם, ולאשר בבתיכם--ולאכול לטפכם. 
<A NAME="25"> </A>
<B>כה</B> ויאמרו, החייתנו; נמצא-חן בעיני אדוני, והיינו עבדים לפרעה. 
<A NAME="26"> </A>
<B>כו</B> וישם אותה יוסף לחוק עד-היום הזה על-אדמת מצריים, לפרעה--לחומש:  רק אדמת הכוהנים, לבדם--לא הייתה, לפרעה. 
<A NAME="27"> </A>
<B>כז</B> ויישב ישראל בארץ מצריים, בארץ גושן; וייאחזו בה, ויפרו וירבו מאוד. 
<A NAME="28"> </A>
<B>כח</B> ויחי יעקוב בארץ מצריים, שבע עשרה שנה; ויהי ימי-יעקוב, שני חייו--שבע שנים, וארבעים ומאת שנה. 
<A NAME="29"> </A>
<B>כט</B> ויקרבו ימי-ישראל, למות, ויקרא לבנו ליוסף ויאמר לו אם-נא מצאתי חן בעיניך, שים-נא ידך תחת ירכי; ועשית עימדי חסד ואמת, אל-נא תקברני במצריים. 
<A NAME="30"> </A>
<B>ל</B> ושכבתי, עם-אבותיי, ונשאתני ממצריים, וקברתני בקבורתם; ויאמר, אנוכי אעשה כדברך. 
<A NAME="31"> </A>
<B>לא</B> ויאמר, הישבעה לי--ויישבע, לו; וישתחו ישראל, על-ראש המיטה.  {פ}</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
מז
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0147')</SCRIPT></P>
</BODY></HTML>
