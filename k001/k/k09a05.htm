<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלכים א פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
ה
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>

<H1>מלכים א פרק ה</H1>

<A NAME="1"> </A>
<P><B>א</B> ושלמה, היה מושל בכל-הממלכות--מן-הנהר ארץ פלשתים, ועד גבול מצריים:  מגישים מנחה ועובדים את-שלמה, כל-ימי חייו.  {פ}</P>
<A NAME="2"> </A>
<P><B>ב</B> ויהי לחם-שלמה, ליום אחד:  שלושים כור סולת, ושישים כור קמח. 
<A NAME="3"> </A>
<B>ג</B> עשרה בקר בריאים, ועשרים בקר רעי--ומאה צאן; לבד מאייל וצבי, ויחמור, וברבורים, אבוסים. 
<A NAME="4"> </A>
<B>ד</B> כי-הוא רודה בכל-עבר הנהר, מתפסח ועד-עזה--בכל-מלכי, עבר הנהר; ושלום, היה לו מכל-עבריו--מסביב. 
<A NAME="5"> </A>
<B>ה</B> ויישב יהודה וישראל לבטח, איש תחת גפנו ותחת תאנתו, מדן, ועד-באר שבע--כול, ימי שלמה.  {ס}</P>
<A NAME="6"> </A>
<P><B>ו</B> ויהי לשלמה, ארבעים אלף אורוות סוסים--למרכבו; ושנים-עשר אלף, פרשים. 
<A NAME="7"> </A>
<B>ז</B> וכילכלו הניצבים האלה את-המלך שלמה, ואת כל-הקרב אל-שולחן המלך-שלמה--איש חודשו:  לא יעדרו, דבר. 
<A NAME="8"> </A>
<B>ח</B> והשעורים והתבן, לסוסים ולרכש--יביאו, אל-המקום אשר יהיה-שם, איש, כמשפטו.  {ס}</P>
<A NAME="9"> </A>
<P><B>ט</B> וייתן אלוהים חכמה לשלמה ותבונה, הרבה מאוד; ורוחב לב--כחול, אשר על-שפת הים. 
<A NAME="10"> </A>
<B>י</B> ותרב חכמת שלמה, מחכמת כל-בני-קדם, ומכול, חכמת מצריים. 
<A NAME="11"> </A>
<B>יא</B> ויחכם, מכל-האדם, מאיתן האזרחי והימן וכלכול ודרדע, בני מחול; ויהי-שמו בכל-הגויים, סביב. 
<A NAME="12"> </A>
<B>יב</B> וידבר, שלושת אלפים משל; ויהי שירו, חמישה ואלף. 
<A NAME="13"> </A>
<B>יג</B> וידבר, על-העצים, מן-הארז אשר בלבנון, ועד האיזוב אשר יוצא בקיר; וידבר על-הבהמה ועל-העוף, ועל-הרמש ועל-הדגים. 
<A NAME="14"> </A>
<B>יד</B> ויבואו, מכל-העמים, לשמוע, את חכמת שלמה--מאת כל-מלכי הארץ, אשר שמעו את-חכמתו.  {ס}</P>
<A NAME="15"> </A>
<P><B>טו</B> וישלח חירם מלך-צור את-עבדיו, אל-שלמה, כי שמע, כי אותו משחו למלך תחת אביהו:  כי אוהב, היה חירם לדויד--כל-הימים.  {ס}</P>
<A NAME="16"> </A>
<P><B>טז</B> וישלח שלמה, אל-חירם לאמור. 
<A NAME="17"> </A>
<B>יז</B> אתה ידעת את-דויד אבי, כי לא יכול לבנות בית לשם יהוה אלוהיו, מפני המלחמה, אשר סבבוהו--עד תת-יהוה אותם, תחת כפות רגליי. 
<A NAME="18"> </A>
<B>יח</B> ועתה, הניח יהוה אלוהיי לי מסביב:  אין שטן, ואין פגע רע. 
<A NAME="19"> </A>
<B>יט</B> והנני אומר--לבנות בית, לשם יהוה אלוהיי:  כאשר דיבר יהוה, אל-דויד אבי לאמור, בנך אשר אתן תחתיך על-כיסאך, הוא-יבנה הבית לשמי. 
<A NAME="20"> </A>
<B>כ</B> ועתה צווה ויכרתו-לי ארזים מן-הלבנון, ועבדיי יהיו עם-עבדיך, ושכר עבדיך אתן לך, ככול אשר תאמר:  כי אתה ידעת, כי אין בנו איש יודע לכרות-עצים--כצידונים. 
<A NAME="21"> </A>
<B>כא</B> ויהי כשמוע חירם, את-דברי שלמה--וישמח מאוד; ויאמר, ברוך יהוה היום, אשר נתן לדויד בן חכם, על-העם הרב הזה. 
<A NAME="22"> </A>
<B>כב</B> וישלח חירם, אל-שלמה לאמור, שמעתי, את אשר-שלחת אליי; אני אעשה את-כל-חפצך, בעצי ארזים ובעצי ברושים. 
<A NAME="23"> </A>
<B>כג</B> עבדיי יורידו מן-הלבנון ימה, ואני אשימם דוברות בים עד-המקום אשר-תשלח אליי וניפצתים שם--ואתה תישא; ואתה תעשה את-חפצי, לתת לחם ביתי. 
<A NAME="24"> </A>
<B>כד</B> ויהי חירום נותן לשלמה, עצי ארזים ועצי ברושים--כל-חפצו. 
<A NAME="25"> </A>
<B>כה</B> ושלמה נתן לחירם עשרים אלף כור חיטים, מכולת לביתו, ועשרים כור, שמן כתית:  כה-ייתן שלמה לחירם, שנה בשנה.  {פ}</P>
<A NAME="26"> </A>
<P><B>כו</B> ויהוה, נתן חכמה לשלמה, כאשר, דיבר-לו; ויהי שלום, בין חירם ובין שלמה, ויכרתו ברית, שניהם. 
<A NAME="27"> </A>
<B>כז</B> ויעל המלך שלמה מס, מכל-ישראל; ויהי המס, שלושים אלף איש. 
<A NAME="28"> </A>
<B>כח</B> וישלחם לבנונה, עשרת אלפים בחודש חליפות--חודש יהיו בלבנון, שניים חודשים בביתו; ואדונירם, על-המס.  {ס}</P>
<A NAME="29"> </A>
<P><B>כט</B> ויהי לשלמה שבעים אלף, נושא סבל; ושמונים אלף, חוצב בהר. 
<A NAME="30"> </A>
<B>ל</B> לבד משרי הניצבים לשלמה, אשר על-המלאכה, שלושת אלפים, ושלוש מאות--הרודים בעם, העושים במלאכה.  {ס}</P>
<A NAME="31"> </A>
<P><B>לא</B> ויצו המלך ויסיעו אבנים גדולות אבנים יקרות, לייסד הבית--אבני גזית. 
<A NAME="32"> </A>
<B>לב</B> ויפסלו בוני שלמה, ובוני חירום--והגבלים; ויכינו העצים והאבנים, לבנות הבית.  {פ}</P>

<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
ה
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k09a05')</SCRIPT></P>
</BODY></HTML>
