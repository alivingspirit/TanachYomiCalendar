<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
יט
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק יט</H1>

<A NAME="1"> </A>
<P><B>א</B> וייצא הגורל השני, לשמעון--למטה בני-שמעון, למשפחותם; ויהי, נחלתם, בתוך, נחלת בני-יהודה. 
<A NAME="2"> </A>
<B>ב</B> ויהי להם, בנחלתם--באר-שבע ושבע, ומולדה. 
<A NAME="3"> </A>
<B>ג</B> וחצר שועל ובלה, ועצם. 
<A NAME="4"> </A>
<B>ד</B> ואלתולד ובתול, וחורמה. 
<A NAME="5"> </A>
<B>ה</B> וציקלג ובית-המרכבות, וחצר סוסה. 
<A NAME="6"> </A>
<B>ו</B> ובית לבאות, ושרוחן:  ערים שלוש-עשרה, וחצריהן. 
<A NAME="7"> </A>
<B>ז</B> עין רימון, ועתר ועשן:  ערים ארבע, וחצריהן. 
<A NAME="8"> </A>
<B>ח</B> וכל-החצרים, אשר סביבות הערים האלה, עד-בעלת באר, ראמת נגב:  זאת, נחלת מטה בני-שמעון--למשפחותם. 
<A NAME="9"> </A>
<B>ט</B> מחבל בני יהודה, נחלת בני שמעון:  כי-היה חלק בני-יהודה, רב מהם, וינחלו בני-שמעון, בתוך נחלתם.  {פ}</P>
<A NAME="10"> </A>
<P><B>י</B> ויעל הגורל השלישי, לבני זבולון למשפחותם; ויהי גבול נחלתם, עד-שריד. 
<A NAME="11"> </A>
<B>יא</B> ועלה גבולם לימה ומרעלה, ופגע בדבשת; ופגע, אל-הנחל, אשר, על-פני יוקנעם. 
<A NAME="12"> </A>
<B>יב</B> ושב משריד, קדמה מזרח השמש, על-גבול כסלות, תבור; ויצא אל-הדברת, ועלה יפיע. 
<A NAME="13"> </A>
<B>יג</B> ומשם עבר קדמה מזרחה, גיתה חפר עיתה קצין; ויצא רימון המתואר, הנעה. 
<A NAME="14"> </A>
<B>יד</B> ונסב אותו הגבול, מצפון חנתון; והיו, תוצאותיו, גיא, יפתח-אל. 
<A NAME="15"> </A>
<B>טו</B> וקטת ונהלל ושמרון, וידאלה ובית לחם:  ערים שתים-עשרה, וחצריהן. 
<A NAME="16"> </A>
<B>טז</B> זאת נחלת בני-זבולון, למשפחותם--הערים האלה, וחצריהן.  {פ}</P>
<A NAME="17"> </A>
<P><B>יז</B> ליששכר--יצא, הגורל הרביעי:  לבני יששכר, למשפחותם. 
<A NAME="18"> </A>
<B>יח</B> ויהי, גבולם--יזרעאלה והכסולות, ושונם. 
<A NAME="19"> </A>
<B>יט</B> וחפריים ושיאון, ואנחרת. 
<A NAME="20"> </A>
<B>כ</B> והרבית וקשיון, ואבץ. 
<A NAME="21"> </A>
<B>כא</B> ורמת ועין-גנים ועין חדה, ובית פצץ. 
<A NAME="22"> </A>
<B>כב</B> ופגע הגבול בתבור ושחצימה ובית שמש, והיו תוצאות גבולם הירדן:  ערים שש-עשרה, וחצריהן. 
<A NAME="23"> </A>
<B>כג</B> זאת, נחלת מטה בני-יששכר--למשפחותם:  הערים, וחצריהן.  {פ}</P>
<A NAME="24"> </A>
<P><B>כד</B> וייצא הגורל החמישי, למטה בני-אשר למשפחותם. 
<A NAME="25"> </A>
<B>כה</B> ויהי, גבולם--חלקת וחלי, ובטן ואכשף. 
<A NAME="26"> </A>
<B>כו</B> ואלמלך ועמעד, ומשאל; ופגע בכרמל הימה, ובשיחור לבנת. 
<A NAME="27"> </A>
<B>כז</B> ושב מזרח השמש, בית דגון, ופגע בזבולון ובגיא יפתח-אל צפונה בית העמק, ונעיאל; ויצא אל-כבול, משמאל. 
<A NAME="28"> </A>
<B>כח</B> ועברון ורחוב, וחמון וקנה, עד, צידון רבה. 
<A NAME="29"> </A>
<B>כט</B> ושב הגבול הרמה, ועד-עיר מבצר-צור; ושב הגבול חוסה, והיו תוצאותיו הימה מחבל אכזיבה. 
<A NAME="30"> </A>
<B>ל</B> ועומה ואפק, ורחוב:  ערים עשרים ושתיים, וחצריהן. 
<A NAME="31"> </A>
<B>לא</B> זאת, נחלת מטה בני-אשר--למשפחותם:  הערים האלה, וחצריהן.  {פ}</P>
<A NAME="32"> </A>
<P><B>לב</B> לבני נפתלי, יצא הגורל השישי--לבני נפתלי, למשפחותם. 
<A NAME="33"> </A>
<B>לג</B> ויהי גבולם, מחלף מאילון בצעננים ואדמי הנקב ויבנאל--עד-לקום; ויהי תוצאותיו, הירדן. 
<A NAME="34"> </A>
<B>לד</B> ושב הגבול ימה אזנות תבור, ויצא משם חוקוקה; ופגע בזבולון מנגב, ובאשר פגע מים, וביהודה, הירדן מזרח השמש. 
<A NAME="35"> </A>
<B>לה</B> וערי, מבצר--הצידים צר, וחמת רקת וכינרת. 
<A NAME="36"> </A>
<B>לו</B> ואדמה והרמה, וחצור. 
<A NAME="37"> </A>
<B>לז</B> וקדש ואדרעי, ועין חצור. 
<A NAME="38"> </A>
<B>לח</B> ויראון, ומגדל-אל, חורם ובית-ענת, ובית שמש:  ערים תשע-עשרה, וחצריהן. 
<A NAME="39"> </A>
<B>לט</B> זאת, נחלת מטה בני-נפתלי--למשפחותם:  הערים, וחצריהן.  {פ}</P>
<A NAME="40"> </A>
<P><B>מ</B> למטה בני-דן, למשפחותם, יצא, הגורל השביעי. 
<A NAME="41"> </A>
<B>מא</B> ויהי, גבול נחלתם--צורעה ואשתאול, ועיר שמש. 
<A NAME="42"> </A>
<B>מב</B> ושעלבין ואיילון, ויתלה. 
<A NAME="43"> </A>
<B>מג</B> ואילון ותמנתה, ועקרון. 
<A NAME="44"> </A>
<B>מד</B> ואלתקה וגיבתון, ובעלת. 
<A NAME="45"> </A>
<B>מה</B> ויהוד ובני-ברק, וגת-רימון. 
<A NAME="46"> </A>
<B>מו</B> ומי הירקון, והרקון; עם-הגבול, מול יפו. 
<A NAME="47"> </A>
<B>מז</B> וייצא גבול-בני-דן, מהם; ויעלו בני-דן ויילחמו עם-לשם וילכדו אותה ויכו אותה לפי-חרב, ויירשו אותה ויישבו בה, ויקראו ללשם דן, כשם דן אביהם. 
<A NAME="48"> </A>
<B>מח</B> זאת, נחלת מטה בני-דן--למשפחותם:  הערים האלה, וחצריהן.  {ס}</P>
<A NAME="49"> </A>
<P><B>מט</B> ויכלו לנחול-את-הארץ, לגבולותיה; וייתנו בני-ישראל נחלה ליהושוע בן-נון, בתוכם. 
<A NAME="50"> </A>
<B>נ</B> על-פי יהוה נתנו לו, את-העיר אשר שאל--את-תמנת-סרח, בהר אפריים; ויבנה את-העיר, ויישב בה. 
<A NAME="51"> </A>
<B>נא</B> אלה הנחלות אשר ניחלו אלעזר הכוהן ויהושוע בן-נון וראשי האבות למטות בני-ישראל בגורל בשילה, לפני יהוה--פתח, אוהל מועד; ויכלו, מחלק את-הארץ.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
יט
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0619')</SCRIPT></P>
</BODY></HTML>
