<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק כט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
כט
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק כט</H1>

<A NAME="1"> </A>
<P><B>א</B> ואלה דברי הספר, אשר שלח ירמיה הנביא מירושלים--אל-יתר זקני הגולה, ואל-הכוהנים ואל-הנביאים ואל-כל-העם, אשר הגלה נבוכדנאצר מירושלים, בבלה. 
<A NAME="2"> </A>
<B>ב</B> אחרי צאת יכוניה-המלך והגבירה והסריסים שרי יהודה וירושלים, והחרש והמסגר--מירושלים. 
<A NAME="3"> </A>
<B>ג</B> ביד אלעשה בן-שפן, וגמריה בן-חלקייה:  אשר שלח צדקייה מלך-יהודה, אל-נבוכדנאצר מלך בבל--בבלה לאמור. 
<A NAME="4"> </A>
<B>ד</B> כה אמר יהוה צבאות, אלוהי ישראל:  לכל-הגולה--אשר-הגליתי מירושלים, בבלה. 
<A NAME="5"> </A>
<B>ה</B> בנו בתים, ושבו; ונטעו גנות, ואכלו את-פריין. 
<A NAME="6"> </A>
<B>ו</B> קחו נשים, והולידו בנים ובנות, וקחו לבניכם נשים ואת-בנותיכם תנו לאנשים, ותלדנה בנים ובנות; ורבו-שם, ואל-תמעטו. 
<A NAME="7"> </A>
<B>ז</B> ודרשו את-שלום העיר, אשר הגליתי אתכם שמה, והתפללו בעדה, אל-יהוה:  כי בשלומה, יהיה לכם שלום. 
<A NAME="8"> </A>
<B>ח</B> כי כה אמר יהוה צבאות, אלוהי ישראל, אל-ישיאו לכם נביאיכם אשר-בקרבכם, וקוסמיכם; ואל-תשמעו, אל-חלומותיכם, אשר אתם, מחלמים. 
<A NAME="9"> </A>
<B>ט</B> כי בשקר, הם ניבאים לכם בשמי:  לא שלחתים, נאום-יהוה.  {ס}</P>
<A NAME="10"> </A>
<P><B>י</B> כי-כה, אמר יהוה, כי לפי מלאות לבבל שבעים שנה, אפקוד אתכם; והקימותי עליכם, את-דברי הטוב, להשיב אתכם, אל-המקום הזה. 
<A NAME="11"> </A>
<B>יא</B> כי אנוכי ידעתי את-המחשבות, אשר אנוכי חושב עליכם--נאום-יהוה:  מחשבות שלום ולא לרעה, לתת לכם אחרית ותקווה. 
<A NAME="12"> </A>
<B>יב</B> וקראתם אותי והלכתם, והתפללתם אליי; ושמעתי, אליכם. 
<A NAME="13"> </A>
<B>יג</B> וביקשתם אותי, ומצאתם:  כי תדרשוני, בכל-לבבכם. 
<A NAME="14"> </A>
<B>יד</B> ונמצאתי לכם, נאום-יהוה, ושבתי את-שבותכם וקיבצתי אתכם מכל-הגויים ומכל-המקומות אשר הדחתי אתכם שם, נאום-יהוה; והשיבותי אתכם--אל-המקום, אשר-הגליתי אתכם משם. 
<A NAME="15"> </A>
<B>טו</B> כי, אמרתם:  הקים לנו יהוה נביאים, בבלה.  {ס}</P>
<A NAME="16"> </A>
<P><B>טז</B> כי-כה אמר יהוה, אל-המלך היושב אל-כיסא דויד, ואל-כל-העם, היושב בעיר הזאת:  אחיכם, אשר לא-יצאו איתכם בגולה. 
<A NAME="17"> </A>
<B>יז</B> כה אמר, יהוה צבאות, הנני משלח בם, את-החרב את-הרעב ואת-הדבר; ונתתי אותם, כתאנים השוערים, אשר לא-תיאכלנה, מרוע. 
<A NAME="18"> </A>
<B>יח</B> ורדפתי, אחריהם, בחרב, ברעב ובדבר; ונתתים לזעווה לכול ממלכות הארץ, לאלה ולשמה ולשריקה ולחרפה, בכל-הגויים, אשר-הדחתים שם. 
<A NAME="19"> </A>
<B>יט</B> תחת אשר-לא-שמעו אל-דבריי, נאום-יהוה--אשר שלחתי אליהם את-עבדיי הנביאים, השכם ושלוח, ולא שמעתם, נאום-יהוה. 
<A NAME="20"> </A>
<B>כ</B> ואתם, שמעו דבר-יהוה:  כל-הגולה--אשר-שילחתי מירושלים, בבלה.  {ס}</P>
<A NAME="21"> </A>
<P><B>כא</B> כה-אמר יהוה צבאות אלוהי ישראל, אל-אחאב בן-קוליה ואל-צדקייהו בן-מעשיה, הניבאים לכם בשמי, שקר:  הנני נותן אותם, ביד נבוכדראצר מלך-בבל, והכם, לעיניכם. 
<A NAME="22"> </A>
<B>כב</B> ולוקח מהם, קללה, לכול גלות יהודה, אשר בבבל לאמור:  ישימך יהוה כצדקייהו וכאחב, אשר-קלם מלך-בבל באש. 
<A NAME="23"> </A>
<B>כג</B> יען אשר עשו נבלה בישראל, וינאפו את-נשי ריעיהם, וידברו דבר בשמי שקר, אשר לא ציוויתים; ואנוכי היודע ועד, נאום-יהוה.  {ס}</P>
<A NAME="24"> </A>
<P><B>כד</B> ואל-שמעיהו הנחלמי, תאמר לאמור. 
<A NAME="25"> </A>
<B>כה</B> כה-אמר יהוה צבאות, אלוהי ישראל--לאמור:  יען אשר אתה שלחת בשמך ספרים, אל-כל-העם אשר בירושלים, ואל-צפניה בן-מעשיה הכוהן, ואל כל-הכוהנים לאמור. 
<A NAME="26"> </A>
<B>כו</B> יהוה נתנך כוהן, תחת יהוידע הכוהן, להיות פקידים בית יהוה, לכל-איש משוגע ומתנבא; ונתת אותו אל-המהפכת, ואל-הצינוק. 
<A NAME="27"> </A>
<B>כז</B> ועתה, למה לא גערת, בירמיהו, הענתותי--המתנבא, לכם. 
<A NAME="28"> </A>
<B>כח</B> כי על-כן שלח אלינו, בבל לאמור--ארוכה היא; בנו בתים, ושבו, ונטעו גנות, ואכלו את-פריהן. 
<A NAME="29"> </A>
<B>כט</B> ויקרא צפניה הכוהן, את-הספר הזה, באוזני, ירמיהו הנביא.  {פ}</P>
<A NAME="30"> </A>
<P><B>ל</B> ויהי, דבר-יהוה, אל-ירמיהו, לאמור. 
<A NAME="31"> </A>
<B>לא</B> שלח על-כל-הגולה, לאמור, כה אמר יהוה, אל-שמעיה הנחלמי:  יען אשר ניבא לכם שמעיה, ואני לא שלחתיו, ויבטח אתכם, על-שקר. 
<A NAME="32"> </A>
<B>לב</B> לכן כה-אמר יהוה, הנני פוקד על-שמעיה הנחלמי ועל-זרעו--לא-יהיה לו איש יושב בתוך-העם הזה ולא-יראה בטוב אשר-אני עושה-לעמי, נאום-יהוה:  כי-סרה דיבר, על-יהוה.  {ס}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
כט
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1129')</SCRIPT></P>
</BODY></HTML>
