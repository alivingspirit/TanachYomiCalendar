<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
כא
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק כא</H1>

<A NAME="1"> </A>
<P><B>א</B> ויאמר יהוה אל-משה, אמור אל-הכוהנים בני אהרון; ואמרת אליהם, לנפש לא-ייטמא בעמיו. 
<A NAME="2"> </A>
<B>ב</B> כי, אם-לשארו, הקרוב, אליו:  לאימו ולאביו, ולבנו ולבתו ולאחיו. 
<A NAME="3"> </A>
<B>ג</B> ולאחותו הבתולה הקרובה אליו, אשר לא-הייתה לאיש--לה, ייטמא. 
<A NAME="4"> </A>
<B>ד</B> לא ייטמא, בעל בעמיו--להיחלו. 
<A NAME="5"> </A>
<B>ה</B> לא-יקרחו קורחה בראשם, ופאת זקנם לא יגלחו; ובבשרם--לא ישרטו, שרטת. 
<A NAME="6"> </A>
<B>ו</B> קדושים יהיו, לאלוהיהם, ולא יחללו, שם אלוהיהם:  כי את-אישי יהוה לחם אלוהיהם, הם מקריבים--והיו קודש. 
<A NAME="7"> </A>
<B>ז</B> אישה זונה וחללה לא ייקחו, ואישה גרושה מאישה לא ייקחו:  כי-קדוש הוא, לאלוהיו. 
<A NAME="8"> </A>
<B>ח</B> וקידשתו--כי-את-לחם אלוהיך, הוא מקריב; קדוש, יהיה-לך--כי קדוש, אני יהוה מקדשכם. 
<A NAME="9"> </A>
<B>ט</B> ובת איש כוהן, כי תיחל לזנות--את-אביה היא מחללת, באש תישרף.  {ס}</P>
<A NAME="10"> </A>
<P><B>י</B> והכוהן הגדול מאחיו אשר-יוצק על-ראשו שמן המשחה, ומילא את-ידו, ללבוש, את-הבגדים--את-ראשו לא יפרע, ובגדיו לא יפרום. 
<A NAME="11"> </A>
<B>יא</B> ועל כל-נפשות מת, לא יבוא:  לאביו ולאימו, לא ייטמא. 
<A NAME="12"> </A>
<B>יב</B> ומן-המקדש, לא ייצא, ולא יחלל, את מקדש אלוהיו:  כי נזר שמן משחת אלוהיו, עליו--אני יהוה. 
<A NAME="13"> </A>
<B>יג</B> והוא, אישה בבתוליה ייקח. 
<A NAME="14"> </A>
<B>יד</B> אלמנה וגרושה וחללה זונה, את-אלה לא ייקח:  כי אם-בתולה מעמיו, ייקח אישה. 
<A NAME="15"> </A>
<B>טו</B> ולא-יחלל זרעו, בעמיו:  כי אני יהוה, מקדשו.  {ס}</P>
<A NAME="16"> </A>
<P><B>טז</B> וידבר יהוה, אל-משה לאמור. 
<A NAME="17"> </A>
<B>יז</B> דבר אל-אהרון, לאמור:  איש מזרעך לדורותם, אשר יהיה בו מום--לא יקרב, להקריב לחם אלוהיו. 
<A NAME="18"> </A>
<B>יח</B> כי כל-איש אשר-בו מום, לא יקרב:  איש עיוור או פיסח, או חרום או שרוע. 
<A NAME="19"> </A>
<B>יט</B> או איש, אשר-יהיה בו שבר רגל, או, שבר יד. 
<A NAME="20"> </A>
<B>כ</B> או-גיבן או-דק, או תבלול בעינו, או גרב או ילפת, או מרוח אשך. 
<A NAME="21"> </A>
<B>כא</B> כל-איש אשר-בו מום, מזרע אהרון הכוהן--לא ייגש, להקריב את-אישי יהוה:  מום בו--את לחם אלוהיו, לא ייגש להקריב. 
<A NAME="22"> </A>
<B>כב</B> לחם אלוהיו, מקודשי הקודשים, ומן-הקודשים, יאכל. 
<A NAME="23"> </A>
<B>כג</B> אך אל-הפרוכת לא יבוא, ואל-המזבח לא ייגש--כי-מום בו; ולא יחלל את-מקדשיי, כי אני יהוה מקדשם. 
<A NAME="24"> </A>
<B>כד</B> וידבר משה, אל-אהרון ואל-בניו, ואל-כל-בני, ישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
כא
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0321')</SCRIPT></P>
</BODY></HTML>
