<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
לא
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק לא</H1>

<A NAME="1"> </A>
<P><B>א</B> וילך, משה; וידבר את-הדברים האלה, אל-כל-ישראל. 
<A NAME="2"> </A>
<B>ב</B> ויאמר אליהם, בן-מאה ועשרים שנה אנוכי היום--לא-אוכל עוד, לצאת ולבוא; ויהוה אמר אליי, לא תעבור את-הירדן הזה. 
<A NAME="3"> </A>
<B>ג</B> יהוה אלוהיך הוא עובר לפניך, הוא-ישמיד את-הגויים האלה מלפניך--וירשתם; יהושוע, הוא עובר לפניך, כאשר, דיבר יהוה. 
<A NAME="4"> </A>
<B>ד</B> ועשה יהוה, להם, כאשר עשה לסיחון ולעוג מלכי האמורי, ולארצם--אשר השמיד, אותם. 
<A NAME="5"> </A>
<B>ה</B> ונתנם יהוה, לפניכם; ועשיתם להם--ככל-המצוה, אשר ציוויתי אתכם. 
<A NAME="6"> </A>
<B>ו</B> חזקו ואמצו, אל-תיראו ואל-תערצו מפניהם:  כי יהוה אלוהיך, הוא ההולך עימך--לא ירפך, ולא יעזבך.  {ס}</P>
<A NAME="7"> </A>
<P><B>ז</B> ויקרא משה ליהושוע, ויאמר אליו לעיני כל-ישראל חזק ואמץ--כי אתה תבוא את-העם הזה, אל-הארץ אשר נשבע יהוה לאבותם לתת להם; ואתה, תנחילנה אותם. 
<A NAME="8"> </A>
<B>ח</B> ויהוה הוא ההולך לפניך, הוא יהיה עימך--לא ירפך, ולא יעזבך; לא תירא, ולא תיחת. 
<A NAME="9"> </A>
<B>ט</B> ויכתוב משה, את-התורה הזאת, וייתנה אל-הכוהנים בני לוי, הנושאים את-ארון ברית יהוה; ואל-כל-זקני, ישראל. 
<A NAME="10"> </A>
<B>י</B> ויצו משה, אותם לאמור:  מקץ שבע שנים, במועד שנת השמיטה--בחג הסוכות. 
<A NAME="11"> </A>
<B>יא</B> בבוא כל-ישראל, ליראות את-פני יהוה אלוהיך, במקום, אשר יבחר:  תקרא את-התורה הזאת, נגד כל-ישראל--באוזניהם. 
<A NAME="12"> </A>
<B>יב</B> הקהל את-העם, האנשים והנשים והטף, וגרך, אשר בשעריך--למען ישמעו ולמען ילמדו, ויראו את-יהוה אלוהיכם, ושמרו לעשות, את-כל-דברי התורה הזאת. 
<A NAME="13"> </A>
<B>יג</B> ובניהם אשר לא-ידעו, ישמעו ולמדו--ליראה, את-יהוה אלוהיכם:  כל-הימים, אשר אתם חיים על-האדמה, אשר אתם עוברים את-הירדן שמה, לרשתה.  {פ}</P>
<A NAME="14"> </A>
<P><B>יד</B> ויאמר יהוה אל-משה, הן קרבו ימיך למות--קרא את-יהושוע והתייצבו באוהל מועד, ואצוונו; וילך משה ויהושוע, ויתייצבו באוהל מועד. 
<A NAME="15"> </A>
<B>טו</B> ויירא יהוה באוהל, בעמוד ענן; ויעמוד עמוד הענן, על-פתח האוהל. 
<A NAME="16"> </A>
<B>טז</B> ויאמר יהוה אל-משה, הנך שוכב עם-אבותיך; וקם העם הזה וזנה אחרי אלוהי נכר-הארץ, אשר הוא בא-שמה בקרבו, ועזבני, והפר את-בריתי אשר כרתי איתו. 
<A NAME="17"> </A>
<B>יז</B> וחרה אפי בו ביום-ההוא ועזבתים והסתרתי פניי מהם, והיה לאכול, ומצאוהו רעות רבות, וצרות; ואמר, ביום ההוא, הלוא על כי-אין אלוהיי בקרבי, מצאוני הרעות האלה. 
<A NAME="18"> </A>
<B>יח</B> ואנוכי, הסתר אסתיר פניי ביום ההוא, על כל-הרעה, אשר עשה:  כי פנה, אל-אלוהים אחרים. 
<A NAME="19"> </A>
<B>יט</B> ועתה, כתבו לכם את-השירה הזאת, ולמדה את-בני-ישראל, שימה בפיהם:  למען תהיה-לי השירה הזאת, לעד--בבני ישראל. 
<A NAME="20"> </A>
<B>כ</B> כי-אביאנו אל-האדמה אשר-נשבעתי לאבותיו, זבת חלב ודבש, ואכל ושבע, ודשן; ופנה אל-אלוהים אחרים, ועבדום, וניאצוני, והפר את-בריתי. 
<A NAME="21"> </A>
<B>כא</B> והיה כי-תמצאנה אותו רעות רבות, וצרות, וענתה השירה הזאת לפניו לעד, כי לא תישכח מפי זרעו:  כי ידעתי את-יצרו, אשר הוא עושה היום, בטרם אביאנו, אל-הארץ אשר נשבעתי. 
<A NAME="22"> </A>
<B>כב</B> ויכתוב משה את-השירה הזאת, ביום ההוא; וילמדה, את-בני ישראל. 
<A NAME="23"> </A>
<B>כג</B> ויצו את-יהושוע בן-נון, ויאמר חזק ואמץ--כי אתה תביא את-בני ישראל, אל-הארץ אשר-נשבעתי להם; ואנוכי, אהיה עימך. 
<A NAME="24"> </A>
<B>כד</B> ויהי ככלות משה, לכתוב את-דברי התורה-הזאת--על-ספר:  עד, תומם. 
<A NAME="25"> </A>
<B>כה</B> ויצו משה את-הלויים, נושאי ארון ברית-יהוה לאמור. 
<A NAME="26"> </A>
<B>כו</B> לקוח, את ספר התורה הזה, ושמתם אותו, מצד ארון ברית-יהוה אלוהיכם; והיה-שם בך, לעד. 
<A NAME="27"> </A>
<B>כז</B> כי אנוכי ידעתי את-מרייך, ואת-עורפך הקשה; הן בעודני חי עימכם היום, ממרים הייתם עם-יהוה, ואף, כי-אחרי מותי. 
<A NAME="28"> </A>
<B>כח</B> הקהילו אליי את-כל-זקני שבטיכם, ושוטריכם; ואדברה באוזניהם, את הדברים האלה, ואעידה בם, את-השמיים ואת-הארץ. 
<A NAME="29"> </A>
<B>כט</B> כי ידעתי, אחרי מותי כי-השחת תשחיתון, וסרתם מן-הדרך, אשר ציוויתי אתכם; וקראת אתכם הרעה, באחרית הימים--כי-תעשו את-הרע בעיני יהוה, להכעיסו במעשה ידיכם. 
<A NAME="30"> </A>
<B>ל</B> וידבר משה, באוזני כל-קהל ישראל, את-דברי השירה, הזאת--עד, תומם.  {ש}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
לא
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0531')</SCRIPT></P>
</BODY></HTML>
