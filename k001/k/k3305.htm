<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
ה
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ה</H1>

<A NAME="1"> </A>
<P><B>א</B> ויהי ביום השלישי, ותלבש אסתר מלכות, ותעמוד בחצר בית-המלך הפנימית, נוכח בית המלך; והמלך יושב על-כיסא מלכותו, בבית המלכות, נוכח, פתח הבית. 
<A NAME="2"> </A>
<B>ב</B> ויהי כראות המלך את-אסתר המלכה, עומדת בחצר--נשאה חן, בעיניו; ויושט המלך לאסתר, את-שרביט הזהב אשר בידו, ותקרב אסתר, ותיגע בראש השרביט. 
<A NAME="3"> </A>
<B>ג</B> ויאמר לה המלך, מה-לך אסתר המלכה; ומה-בקשתך עד-חצי המלכות, ויינתן לך. 
<A NAME="4"> </A>
<B>ד</B> ותאמר אסתר, אם-על-המלך טוב--יבוא המלך והמן היום, אל-המשתה אשר-עשיתי לו. 
<A NAME="5"> </A>
<B>ה</B> ויאמר המלך--מהרו את-המן, לעשות את-דבר אסתר; ויבוא המלך והמן, אל-המשתה אשר-עשתה אסתר. 
<A NAME="6"> </A>
<B>ו</B> ויאמר המלך לאסתר במשתה היין, מה-שאלתך ויינתן לך; ומה-בקשתך עד-חצי המלכות, ותיעש. 
<A NAME="7"> </A>
<B>ז</B> ותען אסתר, ותאמר:  שאלתי, ובקשתי. 
<A NAME="8"> </A>
<B>ח</B> אם-מצאתי חן בעיני המלך, ואם-על-המלך טוב, לתת את-שאלתי, ולעשות את-בקשתי--יבוא המלך והמן, אל-המשתה אשר אעשה להם, ומחר אעשה, כדבר המלך. 
<A NAME="9"> </A>
<B>ט</B> וייצא המן ביום ההוא, שמח וטוב לב; וכראות המן את-מורדכיי בשער המלך, ולא-קם ולא-זע ממנו--ויימלא המן על-מורדכיי, חמה. 
<A NAME="10"> </A>
<B>י</B> ויתאפק המן, ויבוא אל-ביתו; וישלח ויבא את-אוהביו, ואת-זרש אשתו. 
<A NAME="11"> </A>
<B>יא</B> ויספר להם המן את-כבוד עושרו, ורוב בניו; ואת כל-אשר גידלו המלך ואת אשר נישאו, על-השרים ועבדי המלך. 
<A NAME="12"> </A>
<B>יב</B> ויאמר, המן--אף לא-הביאה אסתר המלכה עם-המלך אל-המשתה אשר-עשתה, כי אם-אותי; וגם-למחר אני קרוא-לה, עם-המלך. 
<A NAME="13"> </A>
<B>יג</B> וכל-זה, איננו שווה לי:  בכל-עת, אשר אני רואה את-מורדכיי היהודי--יושב, בשער המלך. 
<A NAME="14"> </A>
<B>יד</B> ותאמר לו זרש אשתו וכל-אוהביו, יעשו-עץ גבוה חמישים אמה, ובבוקר אמור למלך ויתלו את-מורדכיי עליו, ובוא-עם-המלך אל-המשתה שמח; וייטב הדבר לפני המן, ויעש העץ.  {ס}</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
ה
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3305')</SCRIPT></P>
</BODY></HTML>
