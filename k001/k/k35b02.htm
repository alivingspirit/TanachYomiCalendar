<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - נחמיה פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
ב
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>נחמיה פרק ב</H1>

<A NAME="1"> </A>
<P><B>א</B> ויהי בחודש ניסן, שנת עשרים לארתחשסתא המלך--יין לפניו; ואשא את-היין ואתנה למלך, ולא-הייתי רע לפניו. 
<A NAME="2"> </A>
<B>ב</B> ויאמר לי המלך מדוע פניך רעים, ואתה אינך חולה--אין זה, כי-אם רוע לב; ואירא, הרבה מאוד. 
<A NAME="3"> </A>
<B>ג</B> ואומר למלך, המלך לעולם יחיה; מדוע לא-יירעו פניי, אשר העיר בית-קברות אבותיי חרבה, ושעריה, אוכלו באש.  {ס}</P>
<A NAME="4"> </A>
<P><B>ד</B> ויאמר לי המלך, על-מה-זה אתה מבקש; ואתפלל, אל-אלוהי השמיים. 
<A NAME="5"> </A>
<B>ה</B> ואומר למלך--אם-על-המלך טוב, ואם-ייטב עבדך לפניך:  אשר תשלחני אל-יהודה, אל-עיר קברות אבותיי--ואבננה. 
<A NAME="6"> </A>
<B>ו</B> ויאמר לי המלך והשגל יושבת אצלו, עד-מתיי יהיה מהלכך--ומתיי תשוב; וייטב לפני-המלך וישלחני, ואתנה לו זמן. 
<A NAME="7"> </A>
<B>ז</B> ואומר, למלך--אם-על-המלך טוב, איגרות ייתנו-לי על-פחוות עבר הנהר:  אשר, יעבירוני, עד אשר-אבוא, אל-יהודה. 
<A NAME="8"> </A>
<B>ח</B> ואיגרת אל-אסף שומר הפרדס אשר למלך, אשר ייתן-לי עצים לקרות את-שערי הבירה אשר-לבית ולחומת העיר, ולבית, אשר-אבוא אליו; וייתן-לי המלך, כיד-אלוהיי הטובה עליי. 
<A NAME="9"> </A>
<B>ט</B> ואבוא, אל-פחוות עבר הנהר, ואתנה להם, את איגרות המלך; וישלח עימי המלך, שרי חיל ופרשים.  {פ}</P>
<A NAME="10"> </A>
<P><B>י</B> וישמע סנבלט החורוני, וטובייה העבד העמוני, ויירע להם, רעה גדולה:  אשר-בא אדם, לבקש טובה לבני ישראל. 
<A NAME="11"> </A>
<B>יא</B> ואבוא, אל-ירושלים; ואהי-שם, ימים שלושה. 
<A NAME="12"> </A>
<B>יב</B> ואקום לילה, אני ואנשים מעט עימי, ולא-הגדתי לאדם, מה אלוהיי נתן אל-ליבי לעשות לירושלים; ובהמה, אין עימי, כי אם-הבהמה, אשר אני רוכב בה. 
<A NAME="13"> </A>
<B>יג</B> ואצאה בשער-הגיא לילה, ואל-פני עין התנין, ואל-שער, האשפות; ואהי שובר בחומות ירושלים, אשר-הם פרוצים, ושעריה, אוכלו באש. 
<A NAME="14"> </A>
<B>יד</B> ואעבור אל-שער העין, ואל-בריכת המלך; ואין-מקום לבהמה, לעבור תחתיי. 
<A NAME="15"> </A>
<B>טו</B> ואהי עולה בנחל לילה, ואהי שובר בחומה; ואשוב, ואבוא בשער הגיא--ואשוב. 
<A NAME="16"> </A>
<B>טז</B> והסגנים, לא ידעו אנה הלכתי, ומה, אני עושה; וליהודים ולכוהנים ולחורים ולסגנים, וליתר עושי המלאכה--עד-כן, לא הגדתי. 
<A NAME="17"> </A>
<B>יז</B> ואומר אליהם, אתם רואים הרעה אשר אנחנו בה, אשר ירושלים חרבה, ושעריה ניצתו באש:  לכו, ונבנה את-חומת ירושלים, ולא-נהיה עוד, חרפה. 
<A NAME="18"> </A>
<B>יח</B> ואגיד להם את-יד אלוהיי, אשר-היא טובה עליי, ואף-דברי המלך, אשר אמר-לי; ויאמרו נקום ובנינו, ויחזקו ידיהם לטובה.  {פ}</P>
<A NAME="19"> </A>
<P><B>יט</B> וישמע סנבלט החורוני וטובייה העבד העמוני, וגשם הערבי, וילעיגו לנו, ויבזו עלינו; ויאמרו, מה-הדבר הזה אשר אתם עושים--העל המלך, אתם מורדים. 
<A NAME="20"> </A>
<B>כ</B> ואשיב אותם דבר, ואומר להם אלוהי השמיים הוא יצליח לנו, ואנחנו עבדיו, נקום ובנינו; ולכם, אין-חלק וצדקה וזיכרון--בירושלים.</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
ב
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35b02')</SCRIPT></P>
</BODY></HTML>
