<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלכים א פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
א
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>

<H1>מלכים א פרק א</H1>

<A NAME="1"> </A>
<P><B>א</B> והמלך דויד זקן, בא בימים; ויכסוהו, בבגדים, ולא ייחם, לו. 
<A NAME="2"> </A>
<B>ב</B> ויאמרו לו עבדיו, יבקשו לאדוני המלך נערה בתולה, ועמדה לפני המלך, ותהי-לו סוכנת; ושכבה בחיקך, וחם לאדוני המלך. 
<A NAME="3"> </A>
<B>ג</B> ויבקשו נערה יפה, בכול גבול ישראל; וימצאו, את-אבישג השונמית, ויביאו אותה, למלך. 
<A NAME="4"> </A>
<B>ד</B> והנערה, יפה עד-מאוד; ותהי למלך סוכנת ותשרתהו, והמלך לא ידעה. 
<A NAME="5"> </A>
<B>ה</B> ואדונייה בן-חגית מתנשא לאמור, אני אמלוך; ויעש לו, רכב ופרשים, וחמישים איש, רצים לפניו. 
<A NAME="6"> </A>
<B>ו</B> ולא-עצבו אביו מימיו לאמור, מדוע ככה עשית; וגם-הוא טוב-תואר מאוד, ואותו ילדה אחרי אבשלום. 
<A NAME="7"> </A>
<B>ז</B> ויהיו דבריו--עם יואב בן-צרויה, ועם אביתר הכוהן; ויעזרו, אחרי אדונייה. 
<A NAME="8"> </A>
<B>ח</B> וצדוק הכוהן ובניהו בן-יהוידע ונתן הנביא, ושמעי וריעי, והגיבורים, אשר לדויד--לא היו, עם-אדונייהו. 
<A NAME="9"> </A>
<B>ט</B> ויזבח אדונייהו, צאן ובקר ומריא, עם אבן הזוחלת, אשר-אצל עין רוגל; ויקרא, את-כל-אחיו בני המלך, ולכל-אנשי יהודה, עבדי המלך. 
<A NAME="10"> </A>
<B>י</B> ואת-נתן הנביא ובניהו ואת-הגיבורים, ואת-שלמה אחיו--לא קרא. 
<A NAME="11"> </A>
<B>יא</B> ויאמר נתן, אל-בת-שבע אם-שלמה לאמור, הלוא שמעת, כי מלך אדונייהו בן-חגית; ואדונינו דויד, לא ידע. 
<A NAME="12"> </A>
<B>יב</B> ועתה, לכי איעצך נא עצה:  ומלטי, את-נפשך, ואת-נפש בנך, שלמה. 
<A NAME="13"> </A>
<B>יג</B> לכי ובואי אל-המלך דויד, ואמרת אליו הלוא-אתה אדוני המלך נשבעת לאמתך לאמור, כי-שלמה בנך ימלוך אחריי, והוא יישב על-כיסאי; ומדוע, מלך אדונייהו. 
<A NAME="14"> </A>
<B>יד</B> הנה, עודך מדברת שם--עם-המלך; ואני אבוא אחרייך, ומילאתי את-דברייך. 
<A NAME="15"> </A>
<B>טו</B> ותבוא בת-שבע אל-המלך החדרה, והמלך זקן מאוד; ואבישג, השונמית, משרת, את-המלך. 
<A NAME="16"> </A>
<B>טז</B> ותיקוד בת-שבע, ותשתחו למלך; ויאמר המלך, מה-לך. 
<A NAME="17"> </A>
<B>יז</B> ותאמר לו, אדוני אתה נשבעת ביהוה אלוהיך לאמתך, כי-שלמה בנך, ימלוך אחריי; והוא, יישב על-כיסאי. 
<A NAME="18"> </A>
<B>יח</B> ועתה, הנה אדונייה מלך; ועתה אדוני המלך, לא ידעת. 
<A NAME="19"> </A>
<B>יט</B> ויזבח שור ומריא-וצאן, לרוב,  {פ}<BR> <BR>ויקרא לכל-בני המלך, ולאביתר הכוהן וליואב שר הצבא; ולשלמה עבדך, לא קרא. 
<A NAME="20"> </A>
<B>כ</B> ואתה אדוני המלך, עיני כל-ישראל עליך:  להגיד להם--מי יישב על-כיסא אדוני-המלך, אחריו. 
<A NAME="21"> </A>
<B>כא</B> והיה, כשכב אדוני-המלך עם-אבותיו; והייתי, אני ובני שלמה--חטאים. 
<A NAME="22"> </A>
<B>כב</B> והנה עודנה מדברת, עם-המלך; ונתן הנביא, בא. 
<A NAME="23"> </A>
<B>כג</B> ויגידו למלך לאמור, הנה נתן הנביא; ויבוא לפני המלך, וישתחו למלך על-אפיו ארצה. 
<A NAME="24"> </A>
<B>כד</B> ויאמר, נתן, אדוני המלך, אתה אמרת אדונייהו ימלוך אחריי; והוא, יישב על-כיסאי. 
<A NAME="25"> </A>
<B>כה</B> כי ירד היום, ויזבח שור ומריא-וצאן לרוב, ויקרא לכל-בני המלך ולשרי הצבא ולאביתר הכוהן, והנם אוכלים ושותים לפניו; ויאמרו, יחי המלך אדונייהו. 
<A NAME="26"> </A>
<B>כו</B> ולי אני-עבדך ולצדוק הכוהן ולבניהו בן-יהוידע, ולשלמה עבדך--לא קרא. 
<A NAME="27"> </A>
<B>כז</B> אם, מאת אדוני המלך, נהיה, הדבר הזה; ולא הודעת, את-עבדך, מי יישב על-כיסא אדוני-המלך, אחריו.  {ס}</P>
<A NAME="28"> </A>
<P><B>כח</B> ויען המלך דויד ויאמר, קראו-לי לבת-שבע; ותבוא לפני המלך, ותעמוד לפני המלך. 
<A NAME="29"> </A>
<B>כט</B> ויישבע המלך, ויאמר:  חי-יהוה, אשר-פדה את-נפשי מכל-צרה. 
<A NAME="30"> </A>
<B>ל</B> כי כאשר נשבעתי לך ביהוה אלוהי ישראל, לאמור, כי-שלמה בנך ימלוך אחריי, והוא יישב על-כיסאי תחתיי:  כי כן אעשה, היום הזה. 
<A NAME="31"> </A>
<B>לא</B> ותיקוד בת-שבע אפיים ארץ, ותשתחו למלך; ותאמר--יחי אדוני המלך דויד, לעולם.  {פ}</P>
<A NAME="32"> </A>
<P><B>לב</B> ויאמר המלך דויד, קראו-לי לצדוק הכוהן ולנתן הנביא, ולבניהו, בן-יהוידע; ויבואו, לפני המלך. 
<A NAME="33"> </A>
<B>לג</B> ויאמר המלך להם, קחו עימכם את-עבדי אדוניכם, והרכבתם את-שלמה בני, על-הפרדה אשר-לי; והורדתם אותו, אל-גיחון. 
<A NAME="34"> </A>
<B>לד</B> ומשח אותו שם צדוק הכוהן ונתן הנביא, למלך--על-ישראל; ותקעתם, בשופר, ואמרתם, יחי המלך שלמה. 
<A NAME="35"> </A>
<B>לה</B> ועליתם אחריו, ובא וישב על-כיסאי, והוא ימלוך, תחתיי; ואותו ציוויתי להיות נגיד, על-ישראל ועל-יהודה. 
<A NAME="36"> </A>
<B>לו</B> ויען בניהו בן-יהוידע את-המלך, ויאמר אמן:  כן יאמר יהוה, אלוהי אדוני המלך. 
<A NAME="37"> </A>
<B>לז</B> כאשר היה יהוה עם-אדוני המלך, כן יהיה עם-שלמה; ויגדל, את-כיסאו, מכיסא, אדוני המלך דויד. 
<A NAME="38"> </A>
<B>לח</B> ויירד צדוק הכוהן ונתן הנביא ובניהו בן-יהוידע, והכרתי והפלתי, וירכיבו את-שלמה, על-פרדת המלך דויד; ויוליכו אותו, על-גיחון. 
<A NAME="39"> </A>
<B>לט</B> וייקח צדוק הכוהן את-קרן השמן, מן-האוהל, וימשח, את-שלמה; ויתקעו, בשופר, ויאמרו כל-העם, יחי המלך שלמה. 
<A NAME="40"> </A>
<B>מ</B> ויעלו כל-העם, אחריו, והעם מחללים בחלילים, ושמחים שמחה גדולה; ותיבקע הארץ, בקולם. 
<A NAME="41"> </A>
<B>מא</B> וישמע אדונייהו, וכל-הקרואים אשר איתו, והם, כילו לאכול; וישמע יואב, את-קול השופר, ויאמר, מדוע קול-הקריה הומה. 
<A NAME="42"> </A>
<B>מב</B> עודנו מדבר, והנה יונתן בן-אביתר הכוהן בא; ויאמר אדונייהו בוא, כי איש חיל אתה וטוב תבשר. 
<A NAME="43"> </A>
<B>מג</B> ויען, יונתן, ויאמר, לאדונייהו:  אבל, אדונינו המלך-דויד המליך את-שלמה. 
<A NAME="44"> </A>
<B>מד</B> וישלח איתו-המלך את-צדוק הכוהן ואת-נתן הנביא, ובניהו בן-יהוידע, והכרתי, והפלתי; וירכיבו אותו, על פרדת המלך. 
<A NAME="45"> </A>
<B>מה</B> וימשחו אותו צדוק הכוהן ונתן הנביא למלך בגיחון, ויעלו משם שמחים, ותיהום, הקריה; הוא הקול, אשר שמעתם. 
<A NAME="46"> </A>
<B>מו</B> וגם ישב שלמה, על כיסא המלוכה. 
<A NAME="47"> </A>
<B>מז</B> וגם-באו עבדי המלך, לברך את-אדונינו המלך דויד לאמור, ייטב אלוהים את-שם שלמה משמך, ויגדל את-כיסאו מכיסאך; וישתחו המלך, על-המשכב. 
<A NAME="48"> </A>
<B>מח</B> וגם-ככה, אמר המלך:  ברוך יהוה אלוהי ישראל, אשר נתן היום יושב על-כיסאי--ועיניי רואות. 
<A NAME="49"> </A>
<B>מט</B> ויחרדו, ויקומו, כל-הקרואים, אשר לאדונייהו; וילכו, איש לדרכו. 
<A NAME="50"> </A>
<B>נ</B> ואדונייהו, ירא מפני שלמה; ויקם וילך, ויחזק בקרנות המזבח. 
<A NAME="51"> </A>
<B>נא</B> ויוגד לשלמה, לאמור, הנה אדונייהו, ירא את-המלך שלמה; והנה אחז בקרנות המזבח, לאמור, יישבע-לי כיום המלך שלמה, אם-ימית את-עבדו בחרב. 
<A NAME="52"> </A>
<B>נב</B> ויאמר שלמה--אם יהיה לבן-חיל, לא-ייפול משערתו ארצה; ואם-רעה תימצא-בו, ומת. 
<A NAME="53"> </A>
<B>נג</B> וישלח המלך שלמה, ויורידוהו מעל המזבח, ויבוא, וישתחו למלך שלמה; ויאמר-לו שלמה, לך לביתך.  {פ}</P>

<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
א
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
<A HREF="k09b20.htm">כ</A>
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k09a01')</SCRIPT></P>
</BODY></HTML>
