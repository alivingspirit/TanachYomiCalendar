<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
ז
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק ז</H1>

<A NAME="1"> </A>
<P><B>א</B> וימעלו בני-ישראל מעל, בחרם; וייקח עכן בן-כרמי בן-זבדי בן-זרח למטה יהודה, מן-החרם, וייחר-אף יהוה, בבני ישראל.  {ס}</P>
<A NAME="2"> </A>
<P><B>ב</B> וישלח יהושוע אנשים מיריחו, העיי אשר עם-בית אוון מקדם לבית-אל, ויאמר אליהם לאמור, עלו ורגלו את-הארץ; ויעלו, האנשים, וירגלו, את-העיי. 
<A NAME="3"> </A>
<B>ג</B> וישובו אל-יהושוע, ויאמרו אליו אל-יעל כל-העם--כאלפיים איש או כשלושת אלפים איש, יעלו ויכו את-העיי; אל-תייגע-שמה, את-כל-העם, כי מעט, המה. 
<A NAME="4"> </A>
<B>ד</B> ויעלו מן-העם שמה, כשלושת אלפים איש; וינוסו, לפני אנשי העיי. 
<A NAME="5"> </A>
<B>ה</B> ויכו מהם אנשי העיי, כשלושים ושישה איש, וירדפום לפני השער עד-השברים, ויכום במורד; ויימס לבב-העם, ויהי למים. 
<A NAME="6"> </A>
<B>ו</B> ויקרע יהושוע שמלותיו, וייפול על-פניו ארצה לפני ארון יהוה עד-הערב--הוא, וזקני ישראל; ויעלו עפר, על-ראשם. 
<A NAME="7"> </A>
<B>ז</B> ויאמר יהושוע אהה אדוניי יהוה, למה העברת העביר את-העם הזה את-הירדן, לתת אותנו ביד האמורי, להאבידנו; ולו הואלנו ונשב, בעבר הירדן. 
<A NAME="8"> </A>
<B>ח</B> בי, אדוניי:  מה אומר--אחרי אשר הפך ישראל עורף, לפני אויביו. 
<A NAME="9"> </A>
<B>ט</B> וישמעו הכנעני, וכול יושבי הארץ, ונסבו עלינו, והכריתו את-שמנו מן-הארץ; ומה-תעשה, לשמך הגדול. 
<A NAME="10"> </A>
<B>י</B> ויאמר יהוה אל-יהושוע, קום לך; למה זה, אתה נופל על-פניך. 
<A NAME="11"> </A>
<B>יא</B> חטא, ישראל, וגם עברו את-בריתי, אשר ציוויתי אותם; וגם לקחו, מן-החרם, וגם גנבו וגם כיחשו, וגם שמו בכליהם. 
<A NAME="12"> </A>
<B>יב</B> ולא יוכלו בני ישראל, לקום לפני אויביהם--עורף יפנו לפני אויביהם, כי היו לחרם; לא אוסיף להיות עימכם, אם-לא תשמידו החרם מקרבכם. 
<A NAME="13"> </A>
<B>יג</B> קום, קדש את-העם, ואמרת, התקדשו למחר:  כי כה אמר יהוה אלוהי ישראל, חרם בקרבך ישראל--לא תוכל לקום לפני אויביך, עד-הסירכם החרם מקרבכם. 
<A NAME="14"> </A>
<B>יד</B> ונקרבתם בבוקר, לשבטיכם; והיה השבט אשר-ילכדנו יהוה יקרב למשפחות, והמשפחה אשר-ילכדנה יהוה תקרב לבתים, והבית אשר ילכדנו יהוה, יקרב לגברים. 
<A NAME="15"> </A>
<B>טו</B> והיה, הנלכד בחרם--יישרף באש, אותו ואת-כל-אשר-לו:  כי עבר את-ברית יהוה, וכי-עשה נבלה בישראל. 
<A NAME="16"> </A>
<B>טז</B> וישכם יהושוע בבוקר, ויקרב את-ישראל לשבטיו; ויילכד, שבט יהודה. 
<A NAME="17"> </A>
<B>יז</B> ויקרב, את-משפחת יהודה, וילכוד, את משפחת הזרחי; ויקרב את-משפחת הזרחי, לגברים, ויילכד, זבדי. 
<A NAME="18"> </A>
<B>יח</B> ויקרב את-ביתו, לגברים; ויילכד, עכן בן-כרמי בן-זבדי בן-זרח--למטה יהודה. 
<A NAME="19"> </A>
<B>יט</B> ויאמר יהושוע אל-עכן, בני שים-נא כבוד ליהוה אלוהי ישראל--ותן-לו תודה; והגד-נא לי מה עשית, אל-תכחד ממני. 
<A NAME="20"> </A>
<B>כ</B> ויען עכן את-יהושוע, ויאמר:  אומנה, אנוכי חטאתי ליהוה אלוהי ישראל, וכזאת וכזאת, עשיתי. 
<A NAME="21"> </A>
<B>כא</B> וארא בשלל אדרת שנער אחת טובה ומאתיים שקלים כסף, ולשון זהב אחד חמישים שקלים משקלו, ואחמדם, ואקחם; והנם טמונים בארץ בתוך האוהלי, והכסף תחתיה. 
<A NAME="22"> </A>
<B>כב</B> וישלח יהושוע מלאכים, וירוצו האוהלה; והנה טמונה באוהלו, והכסף תחתיה. 
<A NAME="23"> </A>
<B>כג</B> וייקחום, מתוך האוהל, ויביאום אל-יהושוע, ואל כל-בני ישראל; ויציקום, לפני יהוה. 
<A NAME="24"> </A>
<B>כד</B> וייקח יהושוע את-עכן בן-זרח ואת-הכסף ואת-האדרת ואת-לשון הזהב ואת-בניו ואת-בנותיו ואת-שורו ואת-חמורו ואת-צאנו ואת-אוהלו, ואת-כל-אשר-לו, וכל-ישראל, עימו; ויעלו אותם, עמק עכור. 
<A NAME="25"> </A>
<B>כה</B> ויאמר יהושוע מה עכרתנו, יעכורך יהוה ביום הזה; וירגמו אותו כל-ישראל, אבן, וישרפו אותם באש, ויסקלו אותם באבנים. 
<A NAME="26"> </A>
<B>כו</B> ויקימו עליו גל-אבנים גדול, עד היום הזה, וישב יהוה, מחרון אפו; על-כן קרא שם המקום ההוא, עמק עכור, עד, היום הזה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
ז
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0607')</SCRIPT></P>
</BODY></HTML>
