<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שופטים פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
יא
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>

<H1>שופטים פרק יא</H1>

<A NAME="1"> </A>
<P><B>א</B> ויפתח הגלעדי, היה גיבור חיל, והוא, בן-אישה זונה; ויולד גלעד, את-יפתח. 
<A NAME="2"> </A>
<B>ב</B> ותלד אשת-גלעד לו, בנים; ויגדלו בני-האישה ויגרשו את-יפתח, ויאמרו לו לא-תנחל בבית-אבינו--כי בן-אישה אחרת, אתה. 
<A NAME="3"> </A>
<B>ג</B> ויברח יפתח מפני אחיו, ויישב בארץ טוב; ויתלקטו אל-יפתח אנשים ריקים, וייצאו עימו.  {פ}</P>
<A NAME="4"> </A>
<P><B>ד</B> ויהי, מימים; ויילחמו בני-עמון, עם-ישראל. 
<A NAME="5"> </A>
<B>ה</B> ויהי, כאשר-נלחמו בני-עמון עם-ישראל; וילכו זקני גלעד, לקחת את-יפתח מארץ טוב. 
<A NAME="6"> </A>
<B>ו</B> ויאמרו ליפתח--לכה, והיית לנו לקצין; ונילחמה, בבני עמון. 
<A NAME="7"> </A>
<B>ז</B> ויאמר יפתח, לזקני גלעד, הלוא אתם שנאתם אותי, ותגרשוני מבית אבי; ומדוע באתם אליי, עתה, כאשר, צר לכם. 
<A NAME="8"> </A>
<B>ח</B> ויאמרו זקני גלעד אל-יפתח, לכן עתה שבנו אליך, והלכת עימנו, ונלחמת בבני עמון; והיית לנו לראש, לכול יושבי גלעד. 
<A NAME="9"> </A>
<B>ט</B> ויאמר יפתח אל-זקני גלעד, אם-משיבים אתם אותי להילחם בבני עמון, ונתן יהוה אותם, לפניי--אנוכי, אהיה לכם לראש. 
<A NAME="10"> </A>
<B>י</B> ויאמרו זקני-גלעד, אל-יפתח:  יהוה, יהיה שומע בינותינו--אם-לא כדברך, כן נעשה. 
<A NAME="11"> </A>
<B>יא</B> וילך יפתח עם-זקני גלעד, וישימו העם אותו עליהם לראש ולקצין; וידבר יפתח את-כל-דבריו לפני יהוה, במצפה.  {פ}</P>
<A NAME="12"> </A>
<P><B>יב</B> וישלח יפתח מלאכים, אל-מלך בני-עמון לאמור:  מה-לי ולך, כי-באת אליי להילחם בארצי. 
<A NAME="13"> </A>
<B>יג</B> ויאמר מלך בני-עמון אל-מלאכי יפתח, כי-לקח ישראל את-ארצי בעלותו ממצריים, מארנון ועד-היבוק, ועד-הירדן; ועתה, השיבה אתהן בשלום. 
<A NAME="14"> </A>
<B>יד</B> ויוסף עוד, יפתח; וישלח, מלאכים, אל-מלך, בני עמון. 
<A NAME="15"> </A>
<B>טו</B> ויאמר לו, כה אמר יפתח:  לא-לקח ישראל את-ארץ מואב, ואת-ארץ בני עמון. 
<A NAME="16"> </A>
<B>טז</B> כי, בעלותם ממצריים; וילך ישראל במדבר עד-ים-סוף, ויבוא קדשה. 
<A NAME="17"> </A>
<B>יז</B> וישלח ישראל מלאכים אל-מלך אדום לאמור אעברה-נא בארצך, ולא שמע מלך אדום, וגם אל-מלך מואב שלח, ולא אבה; ויישב ישראל, בקדש. 
<A NAME="18"> </A>
<B>יח</B> וילך במדבר, ויסב את-ארץ אדום ואת-ארץ מואב, ויבוא ממזרח-שמש לארץ מואב, ויחנון בעבר ארנון; ולא-באו בגבול מואב, כי ארנון גבול מואב. 
<A NAME="19"> </A>
<B>יט</B> וישלח ישראל מלאכים, אל-סיחון מלך-האמורי מלך חשבון; ויאמר לו ישראל, נעברה-נא בארצך עד-מקומי. 
<A NAME="20"> </A>
<B>כ</B> ולא-האמין סיחון את-ישראל, עבור בגבולו, ויאסוף סיחון את-כל-עמו, ויחנו ביהצה; ויילחם, עם-ישראל. 
<A NAME="21"> </A>
<B>כא</B> וייתן יהוה אלוהי-ישראל את-סיחון ואת-כל-עמו, ביד ישראל--ויכום; ויירש, ישראל, את כל-ארץ האמורי, יושב הארץ ההיא. 
<A NAME="22"> </A>
<B>כב</B> ויירשו, את כל-גבול האמורי--מארנון, ועד-היבוק, ומן-המדבר, ועד-הירדן. 
<A NAME="23"> </A>
<B>כג</B> ועתה יהוה אלוהי ישראל, הוריש את-האמורי, מפני, עמו ישראל; ואתה, תירשנו. 
<A NAME="24"> </A>
<B>כד</B> הלוא את אשר יורישך, כמוש אלוהיך--אותו תירש; ואת כל-אשר הוריש יהוה אלוהינו, מפנינו--אותו נירש. 
<A NAME="25"> </A>
<B>כה</B> ועתה, הטוב טוב אתה, מבלק בן-ציפור, מלך מואב:  הרוב רב עם-ישראל, אם-נלחום נלחם בם. 
<A NAME="26"> </A>
<B>כו</B> בשבת ישראל בחשבון ובבנותיה ובערעור ובבנותיה, ובכל-הערים אשר על-ידי ארנון, שלוש מאות, שנה--ומדוע לא-הצלתם, בעת ההיא. 
<A NAME="27"> </A>
<B>כז</B> ואנוכי, לא-חטאתי לך, ואתה עושה איתי רעה, להילחם בי:  ישפוט יהוה השופט, היום, בין בני ישראל, ובין בני עמון. 
<A NAME="28"> </A>
<B>כח</B> ולא שמע, מלך בני עמון, אל-דברי יפתח, אשר שלח אליו.  {פ}</P>
<A NAME="29"> </A>
<P><B>כט</B> ותהי על-יפתח רוח יהוה, ויעבור את-הגלעד ואת-מנשה; ויעבור, את-מצפה גלעד, וממצפה גלעד, עבר בני עמון. 
<A NAME="30"> </A>
<B>ל</B> ויידר יפתח נדר ליהוה, ויאמר:  אם-נתון תיתן את-בני עמון, בידי. 
<A NAME="31"> </A>
<B>לא</B> והיה היוצא, אשר ייצא מדלתי ביתי לקראתי, בשובי בשלום, מבני עמון--והיה, ליהוה, והעליתיהו, עולה.  {פ}</P>
<A NAME="32"> </A>
<P><B>לב</B> ויעבור יפתח אל-בני עמון, להילחם בם; וייתנם יהוה, בידו. 
<A NAME="33"> </A>
<B>לג</B> ויכם מערוער ועד-בואכה מינית עשרים עיר, ועד אביל כרמים, מכה, גדולה מאוד; וייכנעו בני עמון, מפני בני ישראל.  {פ}</P>
<A NAME="34"> </A>
<P><B>לד</B> ויבוא יפתח המצפה, אל-ביתו, והנה בתו יוצאת לקראתו, בתופים ובמחולות:  ורק היא יחידה, אין-לו ממנו בן או-בת. 
<A NAME="35"> </A>
<B>לה</B> ויהי כראותו אותה ויקרע את-בגדיו, ויאמר אהה בתי הכרע הכרעתיני, ואת, היית בעוכריי; ואנוכי, פציתי פי אל-יהוה, ולא אוכל, לשוב. 
<A NAME="36"> </A>
<B>לו</B> ותאמר אליו, אבי פצית את-פיך אל-יהוה--עשה לי, כאשר יצא מפיך:  אחרי אשר עשה לך יהוה נקמות, מאויביך--מבני עמון. 
<A NAME="37"> </A>
<B>לז</B> ותאמר, אל-אביה, ייעשה לי, הדבר הזה:  הרפה ממני שניים חודשים, ואלכה וירדתי על-ההרים, ואבכה על-בתוליי, אנוכי וריעותיי. 
<A NAME="38"> </A>
<B>לח</B> ויאמר לכי, וישלח אותה שני חודשים; ותלך היא וריעותיה, ותבך על-בתוליה על-ההרים. 
<A NAME="39"> </A>
<B>לט</B> ויהי מקץ שניים חודשים, ותשב אל-אביה, ויעש לה, את-נדרו אשר נדר; והיא לא-ידעה איש, ותהי-חוק בישראל. 
<A NAME="40"> </A>
<B>מ</B> מימים ימימה, תלכנה בנות ישראל, לתנות, לבת-יפתח הגלעדי--ארבעת ימים, בשנה.  {פ}</P>

<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
<A HREF="k0709.htm">ט</A>
<A HREF="k0710.htm">י</A>
יא
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0711')</SCRIPT></P>
</BODY></HTML>
