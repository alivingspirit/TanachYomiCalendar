<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמואל ב פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
ב
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>

<H1>שמואל ב פרק ב</H1>

<A NAME="1"> </A>
<P><B>א</B> ויהי אחרי-כן, וישאל דויד ביהוה לאמור האעלה באחת ערי יהודה, ויאמר יהוה אליו, עלה; ויאמר דויד אנה אעלה, ויאמר חברונה. 
<A NAME="2"> </A>
<B>ב</B> ויעל שם דויד, וגם שתי נשיו--אחינועם, היזרעאלית, ואביגיל, אשת נבל הכרמלי. 
<A NAME="3"> </A>
<B>ג</B> ואנשיו אשר-עימו העלה דויד, איש וביתו; ויישבו, בערי חברון. 
<A NAME="4"> </A>
<B>ד</B> ויבואו אנשי יהודה, וימשחו-שם את-דויד למלך על-בית יהודה; ויגידו לדויד, לאמור, אנשי יבש גלעד, אשר קברו את-שאול.  {ס}</P>
<A NAME="5"> </A>
<P><B>ה</B> וישלח דויד מלאכים, אל-אנשי יבש גלעד; ויאמר אליהם, ברוכים אתם ליהוה, אשר עשיתם החסד הזה עם-אדוניכם עם-שאול, ותקברו אותו. 
<A NAME="6"> </A>
<B>ו</B> ועתה, יעש-יהוה עימכם חסד ואמת; וגם אנוכי, אעשה איתכם הטובה הזאת, אשר עשיתם, הדבר הזה. 
<A NAME="7"> </A>
<B>ז</B> ועתה תחזקנה ידיכם, והיו לבני-חיל--כי-מת, אדוניכם שאול; וגם-אותי, משחו בית-יהודה למלך--עליהם.  {פ}</P>
<A NAME="8"> </A>
<P><B>ח</B> ואבנר בן-נר, שר-צבא אשר לשאול--לקח, את-איש בושת בן-שאול, ויעבירהו, מחניים. 
<A NAME="9"> </A>
<B>ט</B> וימליכהו, אל-הגלעד, ואל-האשורי, ואל-יזרעאל; ועל-אפריים, ועל-בנימין, ועל-ישראל, כולו.  {פ}</P>
<A NAME="10"> </A>
<P><B>י</B> בן-ארבעים שנה איש-בושת בן-שאול, במולכו על-ישראל, ושתיים שנים, מלך; אך בית יהודה, היו אחרי דויד. 
<A NAME="11"> </A>
<B>יא</B> ויהי מספר הימים, אשר היה דויד מלך בחברון על-בית יהודה--שבע שנים, ושישה חודשים.  {ס}</P>
<A NAME="12"> </A>
<P><B>יב</B> וייצא אבנר בן-נר, ועבדי איש-בושת בן-שאול, ממחניים, גבעונה. 
<A NAME="13"> </A>
<B>יג</B> ויואב בן-צרויה ועבדי דויד, יצאו, ויפגשום על-בריכת גבעון, יחדיו; ויישבו אלה על-הבריכה, מזה, ואלה על-הבריכה, מזה. 
<A NAME="14"> </A>
<B>יד</B> ויאמר אבנר, אל-יואב, יקומו נא הנערים, וישחקו לפנינו; ויאמר יואב, יקומו. 
<A NAME="15"> </A>
<B>טו</B> ויקומו, ויעברו במספר--שנים עשר לבנימין, ולאיש בושת בן-שאול, ושנים עשר, מעבדי דויד. 
<A NAME="16"> </A>
<B>טז</B> ויחזיקו איש בראש ריעהו, וחרבו בצד ריעהו, וייפלו, יחדיו; ויקרא למקום ההוא, חלקת הצורים אשר בגבעון. 
<A NAME="17"> </A>
<B>יז</B> ותהי המלחמה קשה עד-מאוד, ביום ההוא; ויינגף אבנר ואנשי ישראל, לפני עבדי דויד. 
<A NAME="18"> </A>
<B>יח</B> ויהיו-שם, שלושה בני צרויה--יואב ואבישי, ועשהאל; ועשהאל קל ברגליו, כאחד הצביים אשר בשדה. 
<A NAME="19"> </A>
<B>יט</B> וירדוף עשהאל, אחרי אבנר; ולא-נטה ללכת, על-הימין ועל-השמאל, מאחרי, אבנר. 
<A NAME="20"> </A>
<B>כ</B> וייפן אבנר, אחריו, ויאמר, האתה זה עשהאל; ויאמר, אנוכי. 
<A NAME="21"> </A>
<B>כא</B> ויאמר לו אבנר, נטה לך על-ימינך או על-שמאלך, ואחוז לך אחד מהנערים, וקח-לך את-חליצתו; ולא-אבה עשהאל, לסור מאחריו. 
<A NAME="22"> </A>
<B>כב</B> ויוסף עוד אבנר, לאמור אל-עשהאל, סור לך, מאחריי:  למה אכך, ארצה, ואיך אשא פניי, אל-יואב אחיך. 
<A NAME="23"> </A>
<B>כג</B> וימאן לסור, ויכהו אבנר באחרי החנית אל-החומש ותצא החנית מאחריו, וייפול-שם, וימת תחתיו; ויהי כל-הבא אל-המקום אשר-נפל שם עשהאל, וימות--ויעמודו. 
<A NAME="24"> </A>
<B>כד</B> וירדפו יואב ואבישי, אחרי אבנר; והשמש באה--והמה באו עד-גבעת אמה, אשר על-פני-גיח דרך מדבר גבעון. 
<A NAME="25"> </A>
<B>כה</B> ויתקבצו בני-בנימין אחרי אבנר, ויהיו לאגודה אחת; ויעמדו, על ראש-גבעה אחת. 
<A NAME="26"> </A>
<B>כו</B> ויקרא אבנר אל-יואב, ויאמר הלנצח תאכל חרב--הלוא ידעת, כי-מרה תהיה באחרונה; ועד-מתיי לא-תאמר לעם, לשוב מאחרי אחיהם. 
<A NAME="27"> </A>
<B>כז</B> ויאמר יואב--חי האלוהים, כי לולא דיברת:  כי אז מהבוקר נעלה העם, איש מאחרי אחיו. 
<A NAME="28"> </A>
<B>כח</B> ויתקע יואב, בשופר, ויעמדו כל-העם, ולא-ירדפו עוד אחרי ישראל; ולא-יספו עוד, להילחם. 
<A NAME="29"> </A>
<B>כט</B> ואבנר ואנשיו, הלכו בערבה, כול, הלילה ההוא; ויעברו את-הירדן, וילכו כל-הבתרון, ויבואו, מחניים. 
<A NAME="30"> </A>
<B>ל</B> ויואב, שב מאחרי אבנר, ויקבוץ, את-כל-העם; וייפקדו מעבדי דויד, תשעה-עשר איש--ועשהאל. 
<A NAME="31"> </A>
<B>לא</B> ועבדי דויד, הכו מבנימין, ובאנשי, אבנר:  שלוש-מאות ושישים איש, מתו. 
<A NAME="32"> </A>
<B>לב</B> וישאו, את-עשהאל, ויקברוהו בקבר אביו, אשר בית לחם; וילכו כל-הלילה, יואב ואנשיו, וייאור להם, בחברון.</P>

<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
ב
<A HREF="k08b03.htm">ג</A>
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k08b02')</SCRIPT></P>
</BODY></HTML>
