<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
ז
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק ז</H1>

<A NAME="1"> </A>
<P><B>א</B> ויהי בשנת ארבע, לדריווש המלך; היה דבר-יהוה אל-זכריה, בארבעה לחודש התשיעי--בכסליו. 
<A NAME="2"> </A>
<B>ב</B> וישלח, בית-אל, שראצר, ורגם מלך ואנשיו--לחלות, את-פני יהוה. 
<A NAME="3"> </A>
<B>ג</B> לאמור, אל-הכוהנים אשר לבית-יהוה צבאות, ואל-הנביאים, לאמור:  האבכה, בחודש החמישי--הינזר, כאשר עשיתי זה כמה שנים.  {פ}</P>
<A NAME="4"> </A>
<P><B>ד</B> ויהי דבר-יהוה צבאות, אליי לאמור. 
<A NAME="5"> </A>
<B>ה</B> אמור אל-כל-עם הארץ, ואל-הכוהנים לאמור:  כי-צמתם וספוד בחמישי ובשביעי, וזה שבעים שנה--הצום צמתוני, אני. 
<A NAME="6"> </A>
<B>ו</B> וכי תאכלו, וכי תשתו--הלוא אתם האוכלים, ואתם השותים. 
<A NAME="7"> </A>
<B>ז</B> הלוא את-הדברים, אשר קרא יהוה ביד הנביאים הראשונים, בהיות ירושלים יושבת ושלווה, ועריה סביבותיה; והנגב והשפילה, יושב.  {פ}</P>
<A NAME="8"> </A>
<P><B>ח</B> ויהי, דבר-יהוה, אל-זכריה, לאמור. 
<A NAME="9"> </A>
<B>ט</B> כה אמר יהוה צבאות, לאמור:  משפט אמת, שפוטו, וחסד ורחמים, עשו איש את-אחיו. 
<A NAME="10"> </A>
<B>י</B> ואלמנה ויתום גר ועני, אל-תעשוקו; ורעת איש אחיו, אל-תחשבו בלבבכם. 
<A NAME="11"> </A>
<B>יא</B> וימאנו להקשיב, וייתנו כתף סוררת; ואוזניהם, הכבידו משמוע. 
<A NAME="12"> </A>
<B>יב</B> וליבם שמו שמיר, משמוע את-התורה ואת-הדברים אשר שלח יהוה צבאות ברוחו, ביד, הנביאים הראשונים; ויהי קצף גדול, מאת יהוה צבאות. 
<A NAME="13"> </A>
<B>יג</B> ויהי כאשר-קרא, ולא שמעו:  כן יקראו ולא אשמע, אמר יהוה צבאות. 
<A NAME="14"> </A>
<B>יד</B> ואסערם, על כל-הגויים אשר לא-ידעום, והארץ נשמה אחריהם, מעובר ומשב; וישימו ארץ-חמדה, לשמה.  {פ}</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
ז
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2307')</SCRIPT></P>
</BODY></HTML>
