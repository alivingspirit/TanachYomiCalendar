<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - רות פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
א
<A HREF="k2902.htm">ב</A>
<A HREF="k2903.htm">ג</A>
<A HREF="k2904.htm">ד</A>
</P>
<HR>

<H1>רות פרק א</H1>

<A NAME="1"> </A>
<P><B>א</B> ויהי, בימי שפוט השופטים, ויהי רעב, בארץ; וילך איש מבית לחם יהודה, לגור בשדה מואב--הוא ואשתו, ושני בניו. 
<A NAME="2"> </A>
<B>ב</B> ושם האיש אלימלך ושם אשתו נועמי ושם שני-בניו מחלון וכליון, אפרתים--מבית לחם, יהודה; ויבואו שדה-מואב, ויהיו-שם. 
<A NAME="3"> </A>
<B>ג</B> וימת אלימלך, איש נועמי; ותישאר היא, ושני בניה. 
<A NAME="4"> </A>
<B>ד</B> וישאו להם, נשים מואבייות--שם האחת עורפה, ושם השנית רות; ויישבו שם, כעשר שנים. 
<A NAME="5"> </A>
<B>ה</B> וימותו גם-שניהם, מחלון וכליון; ותישאר, האישה, משני ילדיה, ומאישה. 
<A NAME="6"> </A>
<B>ו</B> ותקם היא וכלותיה, ותשב משדה מואב:  כי שמעה, בשדה מואב--כי-פקד יהוה את-עמו, לתת להם לחם. 
<A NAME="7"> </A>
<B>ז</B> ותצא, מן-המקום אשר הייתה-שמה, ושתי כלותיה, עימה; ותלכנה בדרך, לשוב אל-ארץ יהודה. 
<A NAME="8"> </A>
<B>ח</B> ותאמר נועמי, לשתי כלותיה, לכנה שובנה, אישה לבית אימה; יעש יהוה עימכם חסד, כאשר עשיתם עם-המתים ועימדי. 
<A NAME="9"> </A>
<B>ט</B> ייתן יהוה, לכם, ומצאנה מנוחה, אישה בית אישה; ותישק להן, ותישאנה קולן ותבכינה. 
<A NAME="10"> </A>
<B>י</B> ותאמרנה-לה:  כי-איתך נשוב, לעמך. 
<A NAME="11"> </A>
<B>יא</B> ותאמר נועמי שובנה בנותיי, למה תלכנה עימי:  העוד-לי בנים במעיי, והיו לכם לאנשים. 
<A NAME="12"> </A>
<B>יב</B> שובנה בנותיי לכנה, כי זקנתי מהיות לאיש:  כי אמרתי, יש-לי תקווה--גם הייתי הלילה לאיש, וגם ילדתי בנים. 
<A NAME="13"> </A>
<B>יג</B> הלהן תשברנה, עד אשר יגדלו, הלהן תיעגנה, לבלתי היות לאיש; אל בנותיי, כי-מר-לי מאוד מכם--כי-יצאה בי, יד-יהוה. 
<A NAME="14"> </A>
<B>יד</B> ותישאנה קולן, ותבכינה עוד; ותישק עורפה לחמותה, ורות דבקה בה. 
<A NAME="15"> </A>
<B>טו</B> ותאמר, הנה שבה יבמתך, אל-עמה, ואל-אלוהיה; שובי, אחרי יבמתך. 
<A NAME="16"> </A>
<B>טז</B> ותאמר רות אל-תפגעי-בי, לעוזבך לשוב מאחרייך:  כי אל-אשר תלכי אלך, ובאשר תליני אלין--עמך עמי, ואלוהייך אלוהיי. 
<A NAME="17"> </A>
<B>יז</B> באשר תמותי אמות, ושם איקבר; כה יעשה יהוה לי, וכה יוסיף--כי המוות, יפריד ביני ובינך. 
<A NAME="18"> </A>
<B>יח</B> ותרא, כי-מתאמצת היא ללכת איתה; ותחדל, לדבר אליה. 
<A NAME="19"> </A>
<B>יט</B> ותלכנה שתיהם, עד-בואנה בית לחם; ויהי, כבואנה בית לחם, ותיהום כל-העיר עליהן, ותאמרנה הזאת נועמי. 
<A NAME="20"> </A>
<B>כ</B> ותאמר אליהן, אל-תקראנה לי נועמי:  קראנה לי מרה, כי-המר שדיי לי מאוד. 
<A NAME="21"> </A>
<B>כא</B> אני מלאה הלכתי, וריקם השיבני יהוה; למה תקראנה לי, נועמי, ויהוה ענה בי, ושדיי הרע לי. 
<A NAME="22"> </A>
<B>כב</B> ותשב נועמי, ורות המואבייה כלתה עימה, השבה, משדה מואב; והמה, באו בית לחם, בתחילת, קציר שעורים.</P>

<HR>
<P CLASS=s>

<A HREF="k0.htm">תנ"ך</A> -
רות - <A HREF="k29.htm">הכול</A><BR>פרק
א
<A HREF="k2902.htm">ב</A>
<A HREF="k2903.htm">ג</A>
<A HREF="k2904.htm">ד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2901')</SCRIPT></P>
</BODY></HTML>
