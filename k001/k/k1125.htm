<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
כה
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק כה</H1>

<A NAME="1"> </A>
<P><B>א</B> הדבר אשר-היה על-ירמיהו, על-כל-עם יהודה, בשנה הרביעית, ליהויקים בן-יאשייהו מלך יהודה:  היא, השנה הראשונית, לנבוכדראצר, מלך בבל. 
<A NAME="2"> </A>
<B>ב</B> אשר דיבר ירמיהו הנביא, על-כל-עם יהודה, ואל כל-יושבי ירושלים, לאמור. 
<A NAME="3"> </A>
<B>ג</B> מן-שלוש עשרה שנה ליאשייהו בן-אמון מלך יהודה ועד היום הזה, זה שלוש ועשרים שנה, היה דבר-יהוה, אליי; ואדבר אליכם אשכם ודבר, ולא שמעתם. 
<A NAME="4"> </A>
<B>ד</B> ושלח יהוה אליכם את-כל-עבדיו הנביאים, השכם ושלוח--ולא שמעתם; ולא-הטיתם את-אוזנכם, לשמוע. 
<A NAME="5"> </A>
<B>ה</B> לאמור, שובו-נא איש מדרכו הרעה ומרוע מעלליכם, ושבו על-האדמה, אשר נתן יהוה לכם ולאבותיכם--למן-עולם, ועד-עולם. 
<A NAME="6"> </A>
<B>ו</B> ואל-תלכו, אחרי אלוהים אחרים, לעובדם, ולהשתחוות להם; ולא-תכעיסו אותי במעשה ידיכם, ולא ארע לכם. 
<A NAME="7"> </A>
<B>ז</B> ולא-שמעתם אליי, נאום-יהוה, למען הכעיסני במעשה ידיכם, לרע לכם.  {פ}</P>
<A NAME="8"> </A>
<P><B>ח</B> לכן, כה אמר יהוה צבאות:  יען, אשר לא-שמעתם את-דבריי. 
<A NAME="9"> </A>
<B>ט</B> הנני שולח ולקחתי את-כל-משפחות צפון נאום-יהוה, ואל-נבוכדראצר מלך-בבל עבדי, והביאותים על-הארץ הזאת ועל-יושביה, ועל כל-הגויים האלה סביב; והחרמתים--ושמתים לשמה ולשריקה, ולחורבות עולם. 
<A NAME="10"> </A>
<B>י</B> והאבדתי מהם, קול ששון וקול שמחה, קול חתן, וקול כלה--קול ריחיים, ואור נר. 
<A NAME="11"> </A>
<B>יא</B> והייתה כל-הארץ הזאת, לחורבה לשמה; ועבדו הגויים האלה, את-מלך בבל--שבעים שנה. 
<A NAME="12"> </A>
<B>יב</B> והיה כמלאות שבעים שנה אפקוד על-מלך-בבל ועל-הגוי ההוא נאום-יהוה, את-עוונם--ועל-ארץ כשדים; ושמתי אותו, לשממות עולם. 
<A NAME="13"> </A>
<B>יג</B> והבאתי על-הארץ ההיא, את-כל-דבריי אשר-דיברתי עליה--את כל-הכתוב בספר הזה, אשר-ניבא ירמיהו על-כל-הגויים. 
<A NAME="14"> </A>
<B>יד</B> כי עבדו-בם גם-המה גויים רבים, ומלכים גדולים; ושילמתי להם כפועלם, וכמעשה ידיהם.  {פ}</P>
<A NAME="15"> </A>
<P><B>טו</B> כי כה אמר יהוה אלוהי ישראל, אליי, קח את-כוס היין החמה הזאת, מידי; והשקית אותו את-כל-הגויים, אשר אנוכי שולח אותך אליהם. 
<A NAME="16"> </A>
<B>טז</B> ושתו, והתגועשו והתהוללו, מפני החרב, אשר אנוכי שולח בינותם. 
<A NAME="17"> </A>
<B>יז</B> ואקח את-הכוס, מיד יהוה; ואשקה, את-כל-הגויים, אשר-שלחני יהוה, אליהם. 
<A NAME="18"> </A>
<B>יח</B> את-ירושלים ואת-ערי יהודה, ואת-מלכיה את-שריה:  לתת אותם לחורבה לשמה, לשריקה ולקללה--כיום הזה. 
<A NAME="19"> </A>
<B>יט</B> את-פרעה מלך-מצריים ואת-עבדיו ואת-שריו, ואת-כל-עמו. 
<A NAME="20"> </A>
<B>כ</B> ואת, כל-הערב, ואת, כל-מלכי ארץ העוץ; ואת, כל-מלכי ארץ פלשתים, ואת-אשקלון ואת-עזה ואת-עקרון, ואת שארית אשדוד. 
<A NAME="21"> </A>
<B>כא</B> את-אדום ואת-מואב, ואת-בני עמון. 
<A NAME="22"> </A>
<B>כב</B> ואת, כל-מלכי-צור, ואת, כל-מלכי צידון; ואת מלכי האי, אשר בעבר הים. 
<A NAME="23"> </A>
<B>כג</B> ואת-דדן ואת-תימא ואת-בוז, ואת כל-קצוצי פיאה. 
<A NAME="24"> </A>
<B>כד</B> ואת, כל-מלכי ערב; ואת כל-מלכי הערב, השוכנים במדבר. 
<A NAME="25"> </A>
<B>כה</B> ואת כל-מלכי זמרי, ואת כל-מלכי עילם, ואת, כל-מלכי מדיי. 
<A NAME="26"> </A>
<B>כו</B> ואת כל-מלכי הצפון, הקרובים והרחוקים איש אל-אחיו, ואת כל-הממלכות הארץ, אשר על-פני האדמה; ומלך ששך, ישתה אחריהם. 
<A NAME="27"> </A>
<B>כז</B> ואמרת אליהם  {פ}<BR> <BR>כה-אמר יהוה צבאות אלוהי ישראל, שתו ושכרו וקיו, ונפלו, ולא תקומו--מפני החרב, אשר אנוכי שולח ביניכם. 
<A NAME="28"> </A>
<B>כח</B> והיה, כי ימאנו לקחת-הכוס מידך--לשתות; ואמרת אליהם, כה אמר יהוה צבאות--שתה תשתו. 
<A NAME="29"> </A>
<B>כט</B> כי הנה בעיר אשר נקרא-שמי עליה, אנוכי מחל להרע, ואתם, הינקה תינקו:  לא תינקו--כי חרב אני קורא על-כל-יושבי הארץ, נאום יהוה צבאות. 
<A NAME="30"> </A>
<B>ל</B> ואתה תינבא אליהם, את כל-הדברים האלה; ואמרת אליהם, יהוה ממרום ישאג וממעון קודשו ייתן קולו--שאוג ישאג על-נווהו, הידד כדורכים יענה אל כל-יושבי הארץ. 
<A NAME="31"> </A>
<B>לא</B> בא שאון, עד-קצה הארץ--כי ריב ליהוה בגויים, נשפט הוא לכל-בשר:  הרשעים נתנם לחרב, נאום-יהוה.  {ס}</P>
<A NAME="32"> </A>
<P><B>לב</B> כה אמר יהוה צבאות, הנה רעה יוצאת מגוי אל-גוי; וסער גדול, ייעור מירכתי-ארץ. 
<A NAME="33"> </A>
<B>לג</B> והיו חללי יהוה, ביום ההוא, מקצה הארץ, ועד-קצה הארץ:  לא ייספדו, ולא ייאספו ולא ייקברו--לדומן על-פני האדמה, יהיו. 
<A NAME="34"> </A>
<B>לד</B> הילילו הרועים וזעקו, והתפלשו אדירי הצאן--כי-מלאו ימיכם, לטבוח; ותפוצותיכם, ונפלתם ככלי חמדה. 
<A NAME="35"> </A>
<B>לה</B> ואבד מנוס, מן-הרועים, ופליטה, מאדירי הצאן. 
<A NAME="36"> </A>
<B>לו</B> קול צעקת הרועים, ויללת אדירי הצאן--כי-שודד יהוה, את-מרעיתם. 
<A NAME="37"> </A>
<B>לז</B> ונדמו, נאות השלום, מפני, חרון אף-יהוה. 
<A NAME="38"> </A>
<B>לח</B> עזב ככפיר, סוכו--כי-הייתה ארצם, לשמה, מפני חרון היונה, ומפני חרון אפו.  {פ}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
כה
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1125')</SCRIPT></P>
</BODY></HTML>
