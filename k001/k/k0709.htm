<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שופטים פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
ט
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>

<H1>שופטים פרק ט</H1>

<A NAME="1"> </A>
<P><B>א</B> וילך אבימלך בן-ירובעל שכמה, אל-אחי אימו; וידבר אליהם, ואל-כל-משפחת בית-אבי אימו לאמור. 
<A NAME="2"> </A>
<B>ב</B> דברו-נא באוזני כל-בעלי שכם, מה-טוב לכם--המשול בכם שבעים איש כול בני ירובעל, אם-משול בכם איש אחד; וזכרתם, כי-עצמכם ובשרכם אני. 
<A NAME="3"> </A>
<B>ג</B> וידברו אחי-אימו עליו, באוזני כל-בעלי שכם, את כל-הדברים, האלה; ויט ליבם אחרי אבימלך, כי אמרו אחינו הוא. 
<A NAME="4"> </A>
<B>ד</B> וייתנו-לו שבעים כסף, מבית בעל ברית; וישכור בהם אבימלך, אנשים ריקים ופוחזים, וילכו, אחריו. 
<A NAME="5"> </A>
<B>ה</B> ויבוא בית-אביו, עופרתה, ויהרוג את-אחיו בני-ירובעל שבעים איש, על-אבן אחת; וייוותר יותם בן-ירובעל, הקטון--כי נחבא.  {ס}</P>
<A NAME="6"> </A>
<P><B>ו</B> וייאספו כל-בעלי שכם, וכל-בית מילוא, וילכו, וימליכו את-אבימלך למלך--עם-אילון מוצב, אשר בשכם. 
<A NAME="7"> </A>
<B>ז</B> ויגידו ליותם, וילך ויעמוד בראש הר-גריזים, ויישא קולו, ויקרא; ויאמר להם, שמעו אליי בעלי שכם, וישמע אליכם, אלוהים. 
<A NAME="8"> </A>
<B>ח</B> הלוך הלכו העצים, למשוח עליהם מלך; ויאמרו לזית, מולכה עלינו. 
<A NAME="9"> </A>
<B>ט</B> ויאמר להם, הזית, החודלתי את-דשני, אשר-בי יכבדו אלוהים ואנשים; והלכתי, לנוע על-העצים. 
<A NAME="10"> </A>
<B>י</B> ויאמרו העצים, לתאנה:  לכי-את, מולכי עלינו. 
<A NAME="11"> </A>
<B>יא</B> ותאמר להם, התאנה, החודלתי את-מותקי, ואת-תנובתי הטובה; והלכתי, לנוע על-העצים. 
<A NAME="12"> </A>
<B>יב</B> ויאמרו העצים, לגפן:  לכי-את, מולכי עלינו. 
<A NAME="13"> </A>
<B>יג</B> ותאמר להם, הגפן, החודלתי את-תירושי, המשמח אלוהים ואנשים; והלכתי, לנוע על-העצים. 
<A NAME="14"> </A>
<B>יד</B> ויאמרו כל-העצים, אל-האטד:  לך אתה, מלוך-עלינו. 
<A NAME="15"> </A>
<B>טו</B> ויאמר האטד, אל-העצים, אם באמת אתם מושחים אותי למלך עליכם, בואו חסו בצילי; ואם-אין--תצא אש מן-האטד, ותאכל את-ארזי הלבנון. 
<A NAME="16"> </A>
<B>טז</B> ועתה, אם-באמת ובתמים עשיתם, ותמליכו, את-אבימלך; ואם-טובה עשיתם עם-ירובעל ועם-ביתו, ואם-כגמול ידיו עשיתם לו. 
<A NAME="17"> </A>
<B>יז</B> אשר-נלחם אבי, עליכם; וישלך את-נפשו מנגד, ויצל אתכם מיד מדיין. 
<A NAME="18"> </A>
<B>יח</B> ואתם קמתם על-בית אבי, היום, ותהרגו את-בניו שבעים איש, על-אבן אחת; ותמליכו את-אבימלך בן-אמתו, על-בעלי שכם, כי אחיכם, הוא. 
<A NAME="19"> </A>
<B>יט</B> ואם-באמת ובתמים עשיתם עם-ירובעל ועם-ביתו, היום הזה--שמחו, באבימלך, וישמח גם-הוא, בכם. 
<A NAME="20"> </A>
<B>כ</B> ואם-אין--תצא אש מאבימלך, ותאכל את-בעלי שכם ואת-בית מילוא; ותצא אש מבעלי שכם, ומבית מילוא, ותאכל, את-אבימלך. 
<A NAME="21"> </A>
<B>כא</B> וינס יותם, ויברח וילך בארה; ויישב שם, מפני אבימלך אחיו.  {פ}</P>
<A NAME="22"> </A>
<P><B>כב</B> וישר אבימלך על-ישראל, שלוש שנים. 
<A NAME="23"> </A>
<B>כג</B> וישלח אלוהים, רוח רעה, בין אבימלך, ובין בעלי שכם; ויבגדו בעלי-שכם, באבימלך. 
<A NAME="24"> </A>
<B>כד</B> לבוא, חמס שבעים בני-ירובעל; ודמם, לשום על-אבימלך אחיהם אשר הרג אותם, ועל בעלי שכם, אשר-חיזקו את-ידיו להרוג את-אחיו. 
<A NAME="25"> </A>
<B>כה</B> וישימו לו בעלי שכם מארבים, על ראשי ההרים, ויגזלו, את כל-אשר-יעבור עליהם בדרך; ויוגד, לאבימלך.  {פ}</P>
<A NAME="26"> </A>
<P><B>כו</B> ויבוא געל בן-עבד, ואחיו, ויעברו, בשכם; ויבטחו-בו, בעלי שכם. 
<A NAME="27"> </A>
<B>כז</B> וייצאו השדה ויבצרו את-כרמיהם, וידרכו, ויעשו, הילולים; ויבואו, בית אלוהיהם, ויאכלו וישתו, ויקללו את-אבימלך. 
<A NAME="28"> </A>
<B>כח</B> ויאמר געל בן-עבד, מי-אבימלך ומי-שכם כי נעבדנו--הלוא בן-ירובעל, וזבול פקידו; עבדו, את-אנשי חמור אבי שכם, ומדוע, נעבדנו אנחנו. 
<A NAME="29"> </A>
<B>כט</B> ומי ייתן את-העם הזה, בידי, ואסירה, את-אבימלך; ויאמר, לאבימלך, רבה צבאך, וצאה. 
<A NAME="30"> </A>
<B>ל</B> וישמע, זבול שר-העיר, את-דברי, געל בן-עבד; וייחר, אפו. 
<A NAME="31"> </A>
<B>לא</B> וישלח מלאכים אל-אבימלך, בתורמה לאמור:  הנה געל בן-עבד ואחיו באים שכמה, והנם צרים את-העיר עליך. 
<A NAME="32"> </A>
<B>לב</B> ועתה קום לילה, אתה והעם אשר-איתך; וארוב, בשדה. 
<A NAME="33"> </A>
<B>לג</B> והיה בבוקר כזרוח השמש, תשכים ופשטת על-העיר; והנה-הוא והעם אשר-איתו, יוצאים אליך, ועשית לו, כאשר תמצא ידך. 
<A NAME="34"> </A>
<B>לד</B> ויקם אבימלך וכל-העם אשר-עימו, לילה; ויארבו על-שכם, ארבעה ראשים. 
<A NAME="35"> </A>
<B>לה</B> וייצא, געל בן-עבד, ויעמוד, פתח שער העיר; ויקם אבימלך והעם אשר-איתו, מן-המארב. 
<A NAME="36"> </A>
<B>לו</B> וירא-געל, את-העם, ויאמר אל-זבול, הנה-עם יורד מראשי ההרים; ויאמר אליו זבול, את צל ההרים אתה רואה כאנשים. 
<A NAME="37"> </A>
<B>לז</B> ויוסף עוד געל, לדבר, ויאמר, הנה-עם יורדים מעם טבור הארץ; וראש-אחד בא, מדרך אילון מעוננים. 
<A NAME="38"> </A>
<B>לח</B> ויאמר אליו זבול, איה איפוא פיך אשר תאמר, מי אבימלך, כי נעבדנו:  הלוא זה העם אשר מאסת בו, צא-נא עתה והילחם בו. 
<A NAME="39"> </A>
<B>לט</B> וייצא געל, לפני בעלי שכם; ויילחם, באבימלך. 
<A NAME="40"> </A>
<B>מ</B> וירדפהו אבימלך, וינס מפניו; וייפלו חללים רבים, עד-פתח השער. 
<A NAME="41"> </A>
<B>מא</B> ויישב אבימלך, בארומה; ויגרש זבול את-געל ואת-אחיו, משבת בשכם.  {ס}</P>
<A NAME="42"> </A>
<P><B>מב</B> ויהי, ממוחרת, וייצא העם, השדה; ויגידו, לאבימלך. 
<A NAME="43"> </A>
<B>מג</B> וייקח את-העם, ויחצם לשלושה ראשים, ויארוב, בשדה; וירא, והנה העם יוצא מן-העיר, ויקם עליהם, ויכם. 
<A NAME="44"> </A>
<B>מד</B> ואבימלך, והראשים אשר עימו, פשטו, ויעמדו פתח שער העיר; ושני הראשים, פשטו על-כל-אשר בשדה--ויכום. 
<A NAME="45"> </A>
<B>מה</B> ואבימלך נלחם בעיר, כול היום ההוא, וילכוד את-העיר, ואת-העם אשר-בה הרג; וייתוץ, את-העיר, ויזרעהא, מלח.  {פ}</P>
<A NAME="46"> </A>
<P><B>מו</B> וישמעו, כל-בעלי מגדל-שכם; ויבואו אל-צריח, בית אל ברית. 
<A NAME="47"> </A>
<B>מז</B> ויוגד, לאבימלך:  כי התקבצו, כל-בעלי מגדל-שכם. 
<A NAME="48"> </A>
<B>מח</B> ויעל אבימלך הר-צלמון, הוא וכל-העם אשר-איתו, וייקח אבימלך את-הקרדומות בידו ויכרות שוכת עצים, ויישאהא וישם על-שכמו; ויאמר אל-העם אשר-עימו, מה ראיתם עשיתי--מהרו, עשו כמוני. 
<A NAME="49"> </A>
<B>מט</B> ויכרתו גם-כל-העם איש שוכו, וילכו אחרי אבימלך וישימו על-הצריח, ויציתו עליהם את-הצריח, באש; וימותו גם כל-אנשי מגדל-שכם, כאלף--איש ואישה.  {פ}</P>
<A NAME="50"> </A>
<P><B>נ</B> וילך אבימלך, אל-תבץ; וייחן בתבץ, וילכדה. 
<A NAME="51"> </A>
<B>נא</B> ומגדל-עוז, היה בתוך-העיר, וינוסו שמה כל-האנשים והנשים וכול בעלי העיר, ויסגרו בעדם; ויעלו, על-גג המגדל. 
<A NAME="52"> </A>
<B>נב</B> ויבוא אבימלך עד-המגדל, ויילחם בו; וייגש עד-פתח המגדל, לשורפו באש. 
<A NAME="53"> </A>
<B>נג</B> ותשלך אישה אחת, פלח רכב--על-ראש אבימלך; ותריץ, את-גולגולתו. 
<A NAME="54"> </A>
<B>נד</B> ויקרא מהרה אל-הנער נושא כליו, ויאמר לו שלוף חרבך ומותתני--פן-יאמרו לי, אישה הרגתהו; וידקרהו נערו, וימות. 
<A NAME="55"> </A>
<B>נה</B> ויראו איש-ישראל, כי מת אבימלך; וילכו, איש למקומו. 
<A NAME="56"> </A>
<B>נו</B> וישב אלוהים, את רעת אבימלך, אשר עשה לאביו, להרוג את-שבעים אחיו. 
<A NAME="57"> </A>
<B>נז</B> ואת, כל-רעת אנשי שכם, השיב אלוהים, בראשם; ותבוא אליהם, קללת יותם בן-ירובעל.  {פ}</P>

<HR>
<P CLASS=s>

<A HREF="k0.htm">תנ"ך</A> -
שופטים - <A HREF="k07.htm">הכול</A><BR>פרק
<A HREF="k0701.htm">א</A>
<A HREF="k0702.htm">ב</A>
<A HREF="k0703.htm">ג</A>
<A HREF="k0704.htm">ד</A>
<A HREF="k0705.htm">ה</A>
<A HREF="k0706.htm">ו</A>
<A HREF="k0707.htm">ז</A>
<A HREF="k0708.htm">ח</A>
ט
<A HREF="k0710.htm">י</A>
<A HREF="k0711.htm">יא</A>
<A HREF="k0712.htm">יב</A>
<A HREF="k0713.htm">יג</A>
<A HREF="k0714.htm">יד</A>
<A HREF="k0715.htm">טו</A>
<A HREF="k0716.htm">טז</A>
<A HREF="k0717.htm">יז</A>
<A HREF="k0718.htm">יח</A>
<A HREF="k0719.htm">יט</A>
<A HREF="k0720.htm">כ</A>
<A HREF="k0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0709')</SCRIPT></P>
</BODY></HTML>
