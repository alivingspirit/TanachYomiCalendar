<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמואל ב פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
ג
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>

<H1>שמואל ב פרק ג</H1>

<A NAME="1"> </A>
<P><B>א</B> ותהי המלחמה, ארוכה, בין בית שאול, ובין בית דויד; ודויד הולך וחזק, ובית שאול הולכים ודלים.  {ס}</P>
<A NAME="2"> </A>
<P><B>ב</B> וייוולדו לדויד בנים, בחברון; ויהי בכורו אמנון, לאחינועם היזרעאלית. 
<A NAME="3"> </A>
<B>ג</B> ומשנהו כלאב, לאביגיל אשת נבל הכרמלי; והשלישי אבשלום בן-מעכה, בת-תלמיי מלך גשור. 
<A NAME="4"> </A>
<B>ד</B> והרביעי, אדונייה בן-חגית; והחמישי, שפטיה בן-אביטל. 
<A NAME="5"> </A>
<B>ה</B> והשישי יתרעם, לעגלה אשת דויד; אלה יולדו לדויד, בחברון.  {פ}</P>
<A NAME="6"> </A>
<P><B>ו</B> ויהי, בהיות המלחמה, בין בית שאול, ובין בית דויד; ואבנר היה מתחזק, בבית שאול. 
<A NAME="7"> </A>
<B>ז</B> ולשאול פילגש, ושמה רצפה בת-איה; ויאמר, אל-אבנר, מדוע באת, אל-פילגש אבי. 
<A NAME="8"> </A>
<B>ח</B> וייחר לאבנר מאוד על-דברי איש-בושת, ויאמר הראש כלב אנוכי אשר ליהודה, היום אעשה-חסד עם-בית שאול אביך אל-אחיו ואל-מריעיהו, ולא המציתיך ביד-דויד; ותפקוד עליי עוון האישה, היום.  {ס}</P>
<A NAME="9"> </A>
<P><B>ט</B> כה-יעשה אלוהים לאבנר, וכה יוסיף לו:  כי, כאשר נשבע יהוה לדויד--כי-כן, אעשה-לו. 
<A NAME="10"> </A>
<B>י</B> להעביר הממלכה, מבית שאול; ולהקים את-כיסא דויד, על-ישראל ועל-יהודה--מדן, ועד-באר שבע. 
<A NAME="11"> </A>
<B>יא</B> ולא-יכול עוד, להשיב את-אבנר דבר, מיראתו, אותו.  {ס}</P>
<A NAME="12"> </A>
<P><B>יב</B> וישלח אבנר מלאכים אל-דויד תחתיו לאמור, למי-ארץ:  לאמור, כורתה בריתך איתי, והנה ידי עימך, להסב אליך את-כל-ישראל. 
<A NAME="13"> </A>
<B>יג</B> ויאמר טוב--אני, אכרות איתך ברית:  אך דבר אחד אנוכי שואל מאיתך לאמור, לא-תראה את-פניי--כי אם-לפני הביאך את מיכל בת-שאול, בבואך לראות את-פניי.  {ס}</P>
<A NAME="14"> </A>
<P><B>יד</B> וישלח דויד מלאכים, אל-איש-בושת בן-שאול לאמור:  תנה את-אשתי, את-מיכל, אשר אירשתי לי, במאה עורלות פלשתים. 
<A NAME="15"> </A>
<B>טו</B> וישלח איש בושת, וייקחהא מעם איש--מעם, פלטיאל בן-ליש. 
<A NAME="16"> </A>
<B>טז</B> וילך איתה אישה, הלוך ובכה אחריה--עד-בחורים; ויאמר אליו אבנר לך שוב, וישוב. 
<A NAME="17"> </A>
<B>יז</B> ודבר-אבנר היה, עם-זקני ישראל לאמור:  גם-תמול, גם-שלשום, הייתם מבקשים את-דויד למלך, עליכם. 
<A NAME="18"> </A>
<B>יח</B> ועתה, עשו:  כי יהוה, אמר אל-דויד לאמור, ביד דויד עבדי הושיע את-עמי ישראל מיד פלשתים, ומיד כל-אויביהם. 
<A NAME="19"> </A>
<B>יט</B> וידבר גם-אבנר, באוזני בנימין; וילך גם-אבנר, לדבר באוזני דויד בחברון, את כל-אשר-טוב בעיני ישראל, ובעיני כל-בית בנימין. 
<A NAME="20"> </A>
<B>כ</B> ויבוא אבנר אל-דויד חברון, ואיתו עשרים אנשים; ויעש דויד לאבנר ולאנשים אשר-איתו, משתה. 
<A NAME="21"> </A>
<B>כא</B> ויאמר אבנר אל-דויד אקומה ואלכה ואקבצה אל-אדוני המלך את-כל-ישראל, ויכרתו איתך ברית, ומלכת, בכול אשר-תאווה נפשך; וישלח דויד את-אבנר, וילך בשלום. 
<A NAME="22"> </A>
<B>כב</B> והנה עבדי דויד ויואב בא מהגדוד, ושלל רב עימם הביאו; ואבנר, איננו עם-דויד בחברון--כי שילחו, וילך בשלום. 
<A NAME="23"> </A>
<B>כג</B> ויואב וכל-הצבא אשר-איתו, באו; ויגידו ליואב, לאמור, בא-אבנר בן-נר אל-המלך, וישלחהו וילך בשלום. 
<A NAME="24"> </A>
<B>כד</B> ויבוא יואב אל-המלך, ויאמר מה עשית:  הנה-בא אבנר אליך, למה-זה שילחתו וילך הלוך. 
<A NAME="25"> </A>
<B>כה</B> ידעת את-אבנר בן-נר, כי לפתותך בא; ולדעת את-מוצאך, ואת-מובאך, ולדעת, את כל-אשר אתה עושה. 
<A NAME="26"> </A>
<B>כו</B> וייצא יואב, מעם דויד, וישלח מלאכים אחרי אבנר, וישיבו אותו מבור הסירה; ודויד, לא ידע. 
<A NAME="27"> </A>
<B>כז</B> וישב אבנר, חברון, ויטהו יואב אל-תוך השער, לדבר איתו בשלי; ויכהו שם, החומש--וימת, בדם עשהאל אחיו. 
<A NAME="28"> </A>
<B>כח</B> וישמע דויד, מאחרי כן, ויאמר נקי אנוכי וממלכתי מעם יהוה, עד-עולם--מדמי, אבנר בן-נר. 
<A NAME="29"> </A>
<B>כט</B> יחולו על-ראש יואב, ואל כל-בית אביו; ואל-ייכרת מבית יואב זב ומצורע ומחזיק בפלך, ונופל בחרב--וחסר-לחם. 
<A NAME="30"> </A>
<B>ל</B> ויואב ואבישי אחיו, הרגו לאבנר:  על אשר המית את-עשהאל אחיהם, בגבעון--במלחמה.  {ס}</P>
<A NAME="31"> </A>
<P><B>לא</B> ויאמר דויד אל-יואב ואל-כל-העם אשר-איתו, קרעו בגדיכם וחגרו שקים, וספדו, לפני אבנר; והמלך דויד, הולך אחרי המיטה. 
<A NAME="32"> </A>
<B>לב</B> ויקברו את-אבנר, בחברון; ויישא המלך את-קולו, ויבך אל-קבר אבנר, ויבכו, כל-העם.  {ס}</P>
<A NAME="33"> </A>
<P><B>לג</B> ויקונן המלך אל-אבנר, ויאמר:  הכמות נבל, ימות אבנר. 
<A NAME="34"> </A>
<B>לד</B> ידיך לא-אסורות, ורגליך לא-לנחושתיים הוגשו, כנפול לפני בני-עוולה, נפלת; ויוסיפו כל-העם, לבכות עליו. 
<A NAME="35"> </A>
<B>לה</B> ויבוא כל-העם, להברות את-דויד לחם--בעוד היום; ויישבע דויד לאמור, כה יעשה-לי אלוהים וכה יוסיף, כי אם-לפני בוא-השמש אטעם-לחם, או כל-מאומה. 
<A NAME="36"> </A>
<B>לו</B> וכל-העם הכירו, וייטב בעיניהם, ככול אשר עשה המלך, בעיני כל-העם טוב. 
<A NAME="37"> </A>
<B>לז</B> ויידעו כל-העם וכל-ישראל, ביום ההוא:  כי לא הייתה מהמלך, להמית את-אבנר בן-נר.  {ס}</P>
<A NAME="38"> </A>
<P><B>לח</B> ויאמר המלך, אל-עבדיו:  הלוא תדעו--כי-שר וגדול נפל היום הזה, בישראל. 
<A NAME="39"> </A>
<B>לט</B> ואנוכי היום רך ומשוח מלך, והאנשים האלה בני צרויה קשים ממני:  ישלם יהוה לעושה הרעה, כרעתו.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמואל - <A HREF="k08.htm">הכול</A><BR>שמואל א פרק
<A HREF="k08a01.htm">א</A>
<A HREF="k08a02.htm">ב</A>
<A HREF="k08a03.htm">ג</A>
<A HREF="k08a04.htm">ד</A>
<A HREF="k08a05.htm">ה</A>
<A HREF="k08a06.htm">ו</A>
<A HREF="k08a07.htm">ז</A>
<A HREF="k08a08.htm">ח</A>
<A HREF="k08a09.htm">ט</A>
<A HREF="k08a10.htm">י</A>
<A HREF="k08a11.htm">יא</A>
<A HREF="k08a12.htm">יב</A>
<A HREF="k08a13.htm">יג</A>
<A HREF="k08a14.htm">יד</A>
<A HREF="k08a15.htm">טו</A>
<A HREF="k08a16.htm">טז</A>
<A HREF="k08a17.htm">יז</A>
<A HREF="k08a18.htm">יח</A>
<A HREF="k08a19.htm">יט</A>
<A HREF="k08a20.htm">כ</A>
<A HREF="k08a21.htm">כא</A>
<A HREF="k08a22.htm">כב</A>
<A HREF="k08a23.htm">כג</A>
<A HREF="k08a24.htm">כד</A>
<A HREF="k08a25.htm">כה</A>
<A HREF="k08a26.htm">כו</A>
<A HREF="k08a27.htm">כז</A>
<A HREF="k08a28.htm">כח</A>
<A HREF="k08a29.htm">כט</A>
<A HREF="k08a30.htm">ל</A>
<A HREF="k08a31.htm">לא</A>
- שמואל ב פרק
<A HREF="k08b01.htm">א</A>
<A HREF="k08b02.htm">ב</A>
ג
<A HREF="k08b04.htm">ד</A>
<A HREF="k08b05.htm">ה</A>
<A HREF="k08b06.htm">ו</A>
<A HREF="k08b07.htm">ז</A>
<A HREF="k08b08.htm">ח</A>
<A HREF="k08b09.htm">ט</A>
<A HREF="k08b10.htm">י</A>
<A HREF="k08b11.htm">יא</A>
<A HREF="k08b12.htm">יב</A>
<A HREF="k08b13.htm">יג</A>
<A HREF="k08b14.htm">יד</A>
<A HREF="k08b15.htm">טו</A>
<A HREF="k08b16.htm">טז</A>
<A HREF="k08b17.htm">יז</A>
<A HREF="k08b18.htm">יח</A>
<A HREF="k08b19.htm">יט</A>
<A HREF="k08b20.htm">כ</A>
<A HREF="k08b21.htm">כא</A>
<A HREF="k08b22.htm">כב</A>
<A HREF="k08b23.htm">כג</A>
<A HREF="k08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k08b03')</SCRIPT></P>
</BODY></HTML>
