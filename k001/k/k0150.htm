<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק נ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
נ
</P>
<HR>

<H1>בראשית פרק נ</H1>

<A NAME="1"> </A>
<P><B>א</B> וייפול יוסף, על-פני אביו; ויבך עליו, ויישק-לו. 
<A NAME="2"> </A>
<B>ב</B> ויצו יוסף את-עבדיו את-הרופאים, לחנוט את-אביו; ויחנטו הרופאים, את-ישראל. 
<A NAME="3"> </A>
<B>ג</B> וימלאו-לו ארבעים יום, כי כן ימלאו ימי החנוטים; ויבכו אותו מצריים, שבעים יום. 
<A NAME="4"> </A>
<B>ד</B> ויעברו, ימי בכיתו, וידבר יוסף, אל-בית פרעה לאמור:  אם-נא מצאתי חן, בעיניכם--דברו-נא, באוזני פרעה לאמור. 
<A NAME="5"> </A>
<B>ה</B> אבי השביעני לאמור, הנה אנוכי מת--בקברי אשר כריתי לי בארץ כנען, שמה תקברני; ועתה, אעלה-נא ואקברה את-אבי--ואשובה. 
<A NAME="6"> </A>
<B>ו</B> ויאמר, פרעה:  עלה וקבור את-אביך, כאשר השביעך. 
<A NAME="7"> </A>
<B>ז</B> ויעל יוסף, לקבור את-אביו; ויעלו איתו כל-עבדי פרעה, זקני ביתו, וכול, זקני ארץ-מצריים. 
<A NAME="8"> </A>
<B>ח</B> וכול בית יוסף, ואחיו ובית אביו:  רק, טפם וצאנם ובקרם--עזבו, בארץ גושן. 
<A NAME="9"> </A>
<B>ט</B> ויעל עימו, גם-רכב גם-פרשים; ויהי המחנה, כבד מאוד. 
<A NAME="10"> </A>
<B>י</B> ויבואו עד-גורן האטד, אשר בעבר הירדן, ויספדו-שם, מספד גדול וכבד מאוד; ויעש לאביו אבל, שבעת ימים. 
<A NAME="11"> </A>
<B>יא</B> וירא יושב הארץ הכנעני את-האבל, בגורן האטד, ויאמרו, אבל-כבד זה למצריים; על-כן קרא שמה, אביל מצריים, אשר, בעבר הירדן. 
<A NAME="12"> </A>
<B>יב</B> ויעשו בניו, לו--כן, כאשר ציוום. 
<A NAME="13"> </A>
<B>יג</B> וישאו אותו בניו, ארצה כנען, ויקברו אותו, במערת שדה המכפלה:  אשר קנה אברהם את-השדה לאחוזת-קבר, מאת עפרון החיתי--על-פני ממרא. 
<A NAME="14"> </A>
<B>יד</B> וישב יוסף מצריימה הוא ואחיו, וכל-העולים איתו לקבור את-אביו, אחרי, קוברו את-אביו. 
<A NAME="15"> </A>
<B>טו</B> ויראו אחי-יוסף, כי-מת אביהם, ויאמרו, לו ישטמנו יוסף; והשב ישיב, לנו, את כל-הרעה, אשר גמלנו אותו. 
<A NAME="16"> </A>
<B>טז</B> ויצוו, אל-יוסף לאמור:  אביך ציווה, לפני מותו לאמור. 
<A NAME="17"> </A>
<B>יז</B> כה-תאמרו ליוסף, אנא שא נא פשע אחיך וחטאתם כי-רעה גמלוך, ועתה שא נא, לפשע עבדי אלוהי אביך; ויבך יוסף, בדברם אליו. 
<A NAME="18"> </A>
<B>יח</B> וילכו, גם-אחיו, וייפלו, לפניו; ויאמרו, הננו לך לעבדים. 
<A NAME="19"> </A>
<B>יט</B> ויאמר אליהם יוסף, אל-תיראו:  כי התחת אלוהים, אני. 
<A NAME="20"> </A>
<B>כ</B> ואתם, חשבתם עליי רעה; אלוהים, חשבה לטובה, למען עשה כיום הזה, להחיות עם-רב. 
<A NAME="21"> </A>
<B>כא</B> ועתה, אל-תיראו--אנוכי אכלכל אתכם, ואת-טפכם; וינחם אותם, וידבר על-ליבם. 
<A NAME="22"> </A>
<B>כב</B> ויישב יוסף במצריים, הוא ובית אביו; ויחי יוסף, מאה ועשר שנים. 
<A NAME="23"> </A>
<B>כג</B> וירא יוסף לאפריים, בני שילשים; גם, בני מכיר בן-מנשה--יולדו, על-ברכי יוסף. 
<A NAME="24"> </A>
<B>כד</B> ויאמר יוסף אל-אחיו, אנוכי מת; ואלוהים פקוד יפקוד אתכם, והעלה אתכם מן-הארץ הזאת, אל-הארץ, אשר נשבע לאברהם ליצחק וליעקוב. 
<A NAME="25"> </A>
<B>כה</B> וישבע יוסף, את-בני ישראל לאמור:  פקוד יפקוד אלוהים אתכם, והעליתם את-עצמותיי מזה. 
<A NAME="26"> </A>
<B>כו</B> וימת יוסף, בן-מאה ועשר שנים; ויחנטו אותו, ויישם בארון במצריים.  {ש}</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
נ
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0150')</SCRIPT></P>
</BODY></HTML>
