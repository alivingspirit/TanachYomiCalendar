<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ישעיהו פרק לז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ישעיהו - <A HREF="k10.htm">הכול</A><BR>פרק
<A HREF="k1001.htm">א</A>
<A HREF="k1002.htm">ב</A>
<A HREF="k1003.htm">ג</A>
<A HREF="k1004.htm">ד</A>
<A HREF="k1005.htm">ה</A>
<A HREF="k1006.htm">ו</A>
<A HREF="k1007.htm">ז</A>
<A HREF="k1008.htm">ח</A>
<A HREF="k1009.htm">ט</A>
<A HREF="k1010.htm">י</A>
<A HREF="k1011.htm">יא</A>
<A HREF="k1012.htm">יב</A>
<A HREF="k1013.htm">יג</A>
<A HREF="k1014.htm">יד</A>
<A HREF="k1015.htm">טו</A>
<A HREF="k1016.htm">טז</A>
<A HREF="k1017.htm">יז</A>
<A HREF="k1018.htm">יח</A>
<A HREF="k1019.htm">יט</A>
<A HREF="k1020.htm">כ</A>
<A HREF="k1021.htm">כא</A>
<A HREF="k1022.htm">כב</A>
<A HREF="k1023.htm">כג</A>
<A HREF="k1024.htm">כד</A>
<A HREF="k1025.htm">כה</A>
<A HREF="k1026.htm">כו</A>
<A HREF="k1027.htm">כז</A>
<A HREF="k1028.htm">כח</A>
<A HREF="k1029.htm">כט</A>
<A HREF="k1030.htm">ל</A>
<A HREF="k1031.htm">לא</A>
<A HREF="k1032.htm">לב</A>
<A HREF="k1033.htm">לג</A>
<A HREF="k1034.htm">לד</A>
<A HREF="k1035.htm">לה</A>
<A HREF="k1036.htm">לו</A>
לז
<A HREF="k1038.htm">לח</A>
<A HREF="k1039.htm">לט</A>
<A HREF="k1040.htm">מ</A>
<A HREF="k1041.htm">מא</A>
<A HREF="k1042.htm">מב</A>
<A HREF="k1043.htm">מג</A>
<A HREF="k1044.htm">מד</A>
<A HREF="k1045.htm">מה</A>
<A HREF="k1046.htm">מו</A>
<A HREF="k1047.htm">מז</A>
<A HREF="k1048.htm">מח</A>
<A HREF="k1049.htm">מט</A>
<A HREF="k1050.htm">נ</A>
<A HREF="k1051.htm">נא</A>
<A HREF="k1052.htm">נב</A>
<A HREF="k1053.htm">נג</A>
<A HREF="k1054.htm">נד</A>
<A HREF="k1055.htm">נה</A>
<A HREF="k1056.htm">נו</A>
<A HREF="k1057.htm">נז</A>
<A HREF="k1058.htm">נח</A>
<A HREF="k1059.htm">נט</A>
<A HREF="k1060.htm">ס</A>
<A HREF="k1061.htm">סא</A>
<A HREF="k1062.htm">סב</A>
<A HREF="k1063.htm">סג</A>
<A HREF="k1064.htm">סד</A>
<A HREF="k1065.htm">סה</A>
<A HREF="k1066.htm">סו</A>
</P>
<HR>

<H1>ישעיהו פרק לז</H1>

<A NAME="1"> </A>
<P><B>א</B> ויהי, כשמוע המלך חזקייהו, ויקרע, את-בגדיו; ויתכס בשק, ויבוא בית יהוה. 
<A NAME="2"> </A>
<B>ב</B> וישלח את-אליקים אשר-על-הבית ואת שבנא הסופר, ואת זקני הכוהנים, מתכסים, בשקים--אל-ישעיהו בן-אמוץ, הנביא. 
<A NAME="3"> </A>
<B>ג</B> ויאמרו אליו, כה אמר חזקייהו, יום-צרה ותוכחה ונאצה, היום הזה:  כי באו בנים עד-משבר, וכוח אין ללידה. 
<A NAME="4"> </A>
<B>ד</B> אוליי ישמע יהוה אלוהיך את דברי רבשקה, אשר שלחו מלך-אשור אדוניו לחרף אלוהים חי, והוכיח בדברים, אשר שמע יהוה אלוהיך; ונשאת תפילה, בעד השארית הנמצאה. 
<A NAME="5"> </A>
<B>ה</B> ויבואו, עבדי המלך חזקייהו--אל-ישעיהו. 
<A NAME="6"> </A>
<B>ו</B> ויאמר אליהם ישעיהו, כה תאמרון אל-אדוניכם:  כה אמר יהוה, אל-תירא מפני הדברים אשר שמעת, אשר גידפו נערי מלך-אשור, אותי. 
<A NAME="7"> </A>
<B>ז</B> הנני נותן בו רוח, ושמע שמועה ושב אל-ארצו; והפלתיו בחרב, בארצו. 
<A NAME="8"> </A>
<B>ח</B> וישב, רבשקה, וימצא את-מלך אשור, נלחם על-לבנה:  כי שמע, כי נסע מלכיש. 
<A NAME="9"> </A>
<B>ט</B> וישמע, על-תרהקה מלך-כוש לאמור, יצא, להילחם איתך; וישמע וישלח מלאכים, אל-חזקייהו לאמור. 
<A NAME="10"> </A>
<B>י</B> כה תאמרון, אל-חזקייהו מלך-יהודה לאמור, אל-ישיאך אלוהיך, אשר אתה בוטח בו לאמור:  לא תינתן ירושלים, ביד מלך אשור. 
<A NAME="11"> </A>
<B>יא</B> הנה אתה שמעת, אשר עשו מלכי אשור לכל-הארצות--להחרימם; ואתה, תינצל. 
<A NAME="12"> </A>
<B>יב</B> ההצילו אותם אלוהי הגויים, אשר השחיתו אבותיי, את-גוזן, ואת-חרן; ורצף ובני-עדן, אשר בתלשר. 
<A NAME="13"> </A>
<B>יג</B> איה מלך-חמת ומלך ארפד, ומלך לעיר ספרוויים, הנע, ועיווה. 
<A NAME="14"> </A>
<B>יד</B> וייקח חזקייהו את-הספרים מיד המלאכים, ויקראהו; ויעל בית יהוה, ויפרשהו חזקייהו לפני יהוה.  {ס}</P>
<A NAME="15"> </A>
<P><B>טו</B> ויתפלל, חזקייהו, אל-יהוה, לאמור. 
<A NAME="16"> </A>
<B>טז</B> יהוה צבאות אלוהי ישראל, יושב הכרובים, אתה-הוא האלוהים לבדך, לכול ממלכות הארץ; אתה עשית, את-השמיים ואת-הארץ. 
<A NAME="17"> </A>
<B>יז</B> הטה יהוה אוזנך ושמע, פקח יהוה עינך וראה; ושמע, את כל-דברי סנחריב, אשר שלח, לחרף אלוהים חי. 
<A NAME="18"> </A>
<B>יח</B> אומנם, יהוה:  החריבו מלכי אשור, את-כל-הארצות--ואת-ארצם. 
<A NAME="19"> </A>
<B>יט</B> ונתון את-אלוהיהם, באש:  כי לא אלוהים המה, כי אם-מעשה ידי-אדם עץ ואבן--ויאבדום. 
<A NAME="20"> </A>
<B>כ</B> ועתה יהוה אלוהינו, הושיענו מידו; ויידעו כל-ממלכות הארץ, כי-אתה יהוה לבדך. 
<A NAME="21"> </A>
<B>כא</B> וישלח ישעיהו בן-אמוץ, אל-חזקייהו לאמור:  כה-אמר יהוה, אלוהי ישראל, אשר התפללת אליי, אל-סנחריב מלך אשור. 
<A NAME="22"> </A>
<B>כב</B> זה הדבר, אשר-דיבר יהוה עליו:  בזה לך לעגה לך, בתולת בת-ציון--אחריך ראש הניעה, בת ירושלים. 
<A NAME="23"> </A>
<B>כג</B> את-מי חירפת וגידפת, ועל-מי הרימות קול; ותישא מרום עיניך, אל-קדוש ישראל. 
<A NAME="24"> </A>
<B>כד</B> ביד עבדיך, חירפת אדוניי, ותאמר ברוב רכבי אני עליתי מרום הרים, ירכתי לבנון; ואכרות קומת ארזיו, מבחר ברושיו, ואבוא מרום קיצו, יער כרמילו. 
<A NAME="25"> </A>
<B>כה</B> אני קרתי, ושתיתי מים; ואחריב, בכף-פעמיי, כול, יאורי מצור. 
<A NAME="26"> </A>
<B>כו</B> הלוא-שמעת למרחוק אותה עשיתי, מימי קדם ויצרתיה; עתה הבאתיה--ותהי להשאות גלים ניצים, ערים בצורות. 
<A NAME="27"> </A>
<B>כז</B> ויושביהן, קצרי-יד, חתו, ובושו; היו עשב שדה, וירק דשא, חציר גגות, ושדמה לפני קמה. 
<A NAME="28"> </A>
<B>כח</B> ושבתך וצאתך ובואך, ידעתי; ואת, התרגזך אליי. 
<A NAME="29"> </A>
<B>כט</B> יען התרגזך אליי, ושאננך עלה באוזניי--ושמתי חחי באפך, ומתגי בשפתיך, והשיבותיך, בדרך אשר-באת בה. 
<A NAME="30"> </A>
<B>ל</B> וזה-לך האות--אכול השנה ספיח, ובשנה השנית שחיס; ובשנה השלישית, זרעו וקצרו ונטעו כרמים--ואכלו פריים. 
<A NAME="31"> </A>
<B>לא</B> ויספה פליטת בית-יהודה, הנשארה--שורש למטה; ועשה פרי, למעלה. 
<A NAME="32"> </A>
<B>לב</B> כי מירושלים תצא שארית, ופליטה מהר ציון; קנאת יהוה צבאות, תעשה-זאת.  {ס}</P>
<A NAME="33"> </A>
<P><B>לג</B> לכן, כה-אמר יהוה אל-מלך אשור, לא יבוא אל-העיר הזאת, ולא-יורה שם חץ; ולא-יקדמנה מגן, ולא-ישפוך עליה סוללה. 
<A NAME="34"> </A>
<B>לד</B> בדרך אשר-בא, בה ישוב; ואל-העיר הזאת לא יבוא, נאום-יהוה. 
<A NAME="35"> </A>
<B>לה</B> וגנותי על-העיר הזאת, להושיעה--למעני, ולמען דויד עבדי.  {ס}</P>
<A NAME="36"> </A>
<P><B>לו</B> וייצא מלאך יהוה, ויכה במחנה אשור, מאה ושמונים וחמישה, אלף; וישכימו בבוקר, והנה כולם פגרים מתים. 
<A NAME="37"> </A>
<B>לז</B> וייסע וילך, וישב סנחריב מלך-אשור; ויישב, בנינווה. 
<A NAME="38"> </A>
<B>לח</B> ויהי הוא משתחווה בית נסרוך אלוהיו, ואדרמלך ושראצר בניו הכוהו בחרב, והמה נמלטו, ארץ אררט; וימלוך אסר-חדון בנו, תחתיו.  {ס}</P>

<HR>
<P CLASS=s>

<A HREF="k0.htm">תנ"ך</A> -
ישעיהו - <A HREF="k10.htm">הכול</A><BR>פרק
<A HREF="k1001.htm">א</A>
<A HREF="k1002.htm">ב</A>
<A HREF="k1003.htm">ג</A>
<A HREF="k1004.htm">ד</A>
<A HREF="k1005.htm">ה</A>
<A HREF="k1006.htm">ו</A>
<A HREF="k1007.htm">ז</A>
<A HREF="k1008.htm">ח</A>
<A HREF="k1009.htm">ט</A>
<A HREF="k1010.htm">י</A>
<A HREF="k1011.htm">יא</A>
<A HREF="k1012.htm">יב</A>
<A HREF="k1013.htm">יג</A>
<A HREF="k1014.htm">יד</A>
<A HREF="k1015.htm">טו</A>
<A HREF="k1016.htm">טז</A>
<A HREF="k1017.htm">יז</A>
<A HREF="k1018.htm">יח</A>
<A HREF="k1019.htm">יט</A>
<A HREF="k1020.htm">כ</A>
<A HREF="k1021.htm">כא</A>
<A HREF="k1022.htm">כב</A>
<A HREF="k1023.htm">כג</A>
<A HREF="k1024.htm">כד</A>
<A HREF="k1025.htm">כה</A>
<A HREF="k1026.htm">כו</A>
<A HREF="k1027.htm">כז</A>
<A HREF="k1028.htm">כח</A>
<A HREF="k1029.htm">כט</A>
<A HREF="k1030.htm">ל</A>
<A HREF="k1031.htm">לא</A>
<A HREF="k1032.htm">לב</A>
<A HREF="k1033.htm">לג</A>
<A HREF="k1034.htm">לד</A>
<A HREF="k1035.htm">לה</A>
<A HREF="k1036.htm">לו</A>
לז
<A HREF="k1038.htm">לח</A>
<A HREF="k1039.htm">לט</A>
<A HREF="k1040.htm">מ</A>
<A HREF="k1041.htm">מא</A>
<A HREF="k1042.htm">מב</A>
<A HREF="k1043.htm">מג</A>
<A HREF="k1044.htm">מד</A>
<A HREF="k1045.htm">מה</A>
<A HREF="k1046.htm">מו</A>
<A HREF="k1047.htm">מז</A>
<A HREF="k1048.htm">מח</A>
<A HREF="k1049.htm">מט</A>
<A HREF="k1050.htm">נ</A>
<A HREF="k1051.htm">נא</A>
<A HREF="k1052.htm">נב</A>
<A HREF="k1053.htm">נג</A>
<A HREF="k1054.htm">נד</A>
<A HREF="k1055.htm">נה</A>
<A HREF="k1056.htm">נו</A>
<A HREF="k1057.htm">נז</A>
<A HREF="k1058.htm">נח</A>
<A HREF="k1059.htm">נט</A>
<A HREF="k1060.htm">ס</A>
<A HREF="k1061.htm">סא</A>
<A HREF="k1062.htm">סב</A>
<A HREF="k1063.htm">סג</A>
<A HREF="k1064.htm">סד</A>
<A HREF="k1065.htm">סה</A>
<A HREF="k1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1037')</SCRIPT></P>
</BODY></HTML>
