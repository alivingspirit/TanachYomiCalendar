<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
ט
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק ט</H1>

<A NAME="1"> </A>
<P><B>א</B> ויהי, ביום השמיני, קרא משה, לאהרון ולבניו--ולזקני, ישראל. 
<A NAME="2"> </A>
<B>ב</B> ויאמר אל-אהרון, קח-לך עגל בן-בקר לחטאת ואיל לעולה--תמימים; והקרב, לפני יהוה. 
<A NAME="3"> </A>
<B>ג</B> ואל-בני ישראל, תדבר לאמור:  קחו שעיר-עיזים לחטאת, ועגל וכבש בני-שנה תמימים לעולה. 
<A NAME="4"> </A>
<B>ד</B> ושור ואיל לשלמים, לזבוח לפני יהוה, ומנחה, בלולה בשמן:  כי היום, יהוה נראה אליכם. 
<A NAME="5"> </A>
<B>ה</B> ויקחו, את אשר ציווה משה, אל-פני, אוהל מועד; ויקרבו, כל-העדה, ויעמדו, לפני יהוה. 
<A NAME="6"> </A>
<B>ו</B> ויאמר משה, זה הדבר אשר-ציווה יהוה תעשו--ויירא אליכם, כבוד יהוה. 
<A NAME="7"> </A>
<B>ז</B> ויאמר משה אל-אהרון, קרב אל-המזבח ועשה את-חטאתך ואת-עולתך, וכפר בעדך, ובעד העם; ועשה את-קרבן העם, וכפר בעדם, כאשר, ציווה יהוה. 
<A NAME="8"> </A>
<B>ח</B> ויקרב אהרון, אל-המזבח; וישחט את-עגל החטאת, אשר-לו. 
<A NAME="9"> </A>
<B>ט</B> ויקריבו בני אהרון את-הדם, אליו, ויטבול אצבעו בדם, וייתן על-קרנות המזבח; ואת-הדם יצק, אל-יסוד המזבח. 
<A NAME="10"> </A>
<B>י</B> ואת-החלב ואת-הכליות ואת-היותרת מן-הכבד, מן-החטאת--הקטיר, המזבחה:  כאשר ציווה יהוה, את-משה. 
<A NAME="11"> </A>
<B>יא</B> ואת-הבשר, ואת-העור, שרף באש, מחוץ למחנה. 
<A NAME="12"> </A>
<B>יב</B> וישחט, את-העולה; וימציאו בני אהרון אליו, את-הדם, ויזרקהו על-המזבח, סביב. 
<A NAME="13"> </A>
<B>יג</B> ואת-העולה, המציאו אליו לנתחיה--ואת-הראש; ויקטר, על-המזבח. 
<A NAME="14"> </A>
<B>יד</B> וירחץ את-הקרב, ואת-הכרעיים; ויקטר על-העולה, המזבחה. 
<A NAME="15"> </A>
<B>טו</B> ויקרב, את קרבן העם; וייקח את-שעיר החטאת, אשר לעם, וישחטהו ויחטאהו, כראשון. 
<A NAME="16"> </A>
<B>טז</B> ויקרב, את-העולה; ויעשהא, כמשפט. 
<A NAME="17"> </A>
<B>יז</B> ויקרב, את-המנחה, וימלא כפו ממנה, ויקטר על-המזבח--מלבד, עולת הבוקר. 
<A NAME="18"> </A>
<B>יח</B> וישחט את-השור ואת-האיל, זבח השלמים אשר לעם; וימציאו בני אהרון את-הדם, אליו, ויזרקהו על-המזבח, סביב. 
<A NAME="19"> </A>
<B>יט</B> ואת-החלבים, מן-השור; ומן-האיל--האליה והמכסה והכליות, ויותרת הכבד. 
<A NAME="20"> </A>
<B>כ</B> וישימו את-החלבים, על-החזות; ויקטר החלבים, המזבחה. 
<A NAME="21"> </A>
<B>כא</B> ואת החזות, ואת שוק הימין, הניף אהרון תנופה, לפני יהוה--כאשר, ציווה משה. 
<A NAME="22"> </A>
<B>כב</B> ויישא אהרון את-ידיו אל-העם, ויברכם; ויירד, מעשות החטאת והעולה--והשלמים. 
<A NAME="23"> </A>
<B>כג</B> ויבוא משה ואהרון, אל-אוהל מועד, וייצאו, ויברכו את-העם; ויירא כבוד-יהוה, אל-כל-העם. 
<A NAME="24"> </A>
<B>כד</B> ותצא אש, מלפני יהוה, ותאכל על-המזבח, את-העולה ואת-החלבים; וירא כל-העם וירונו, וייפלו על-פניהם.</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
ט
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0309')</SCRIPT></P>
</BODY></HTML>
