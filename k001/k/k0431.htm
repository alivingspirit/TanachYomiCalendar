<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
לא
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק לא</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> נקום, נקמת בני ישראל, מאת, המדיינים; אחר, תיאסף אל-עמיך. 
<A NAME="3"> </A>
<B>ג</B> וידבר משה אל-העם לאמור, היחלצו מאיתכם אנשים לצבא; ויהיו, על-מדיין, לתת נקמת-יהוה, במדיין. 
<A NAME="4"> </A>
<B>ד</B> אלף, למטה, אלף, למטה--לכול מטות ישראל, תשלחו לצבא. 
<A NAME="5"> </A>
<B>ה</B> ויימסרו מאלפי ישראל, אלף למטה--שנים-עשר אלף, חלוצי צבא. 
<A NAME="6"> </A>
<B>ו</B> וישלח אותם משה אלף למטה, לצבא:  אותם ואת-פינחס בן-אלעזר הכוהן, לצבא, וכלי הקודש וחצוצרות התרועה, בידו. 
<A NAME="7"> </A>
<B>ז</B> ויצבאו, על-מדיין, כאשר ציווה יהוה, את-משה; ויהרגו, כל-זכר. 
<A NAME="8"> </A>
<B>ח</B> ואת-מלכי מדיין הרגו על-חלליהם, את-אווי ואת-רקם ואת-צור ואת-חור ואת-רבע--חמשת, מלכי מדיין; ואת בלעם בן-בעור, הרגו בחרב. 
<A NAME="9"> </A>
<B>ט</B> וישבו בני-ישראל את-נשי מדיין, ואת-טפם; ואת כל-בהמתם ואת-כל-מקנהם ואת-כל-חילם, בזזו. 
<A NAME="10"> </A>
<B>י</B> ואת כל-עריהם במושבותם, ואת כל-טירותם--שרפו, באש. 
<A NAME="11"> </A>
<B>יא</B> ויקחו, את-כל-השלל, ואת, כל-המלקוח--באדם, ובבהמה. 
<A NAME="12"> </A>
<B>יב</B> ויביאו אל-משה ואל-אלעזר הכוהן ואל-עדת בני-ישראל, את-השבי ואת-המלקוח ואת-השלל--אל-המחנה:  אל-ערבות מואב, אשר על-ירדן ירחו.  {ס}</P>
<A NAME="13"> </A>
<P><B>יג</B> וייצאו משה ואלעזר הכוהן, וכל-נשיאי העדה--לקראתם:  אל-מחוץ, למחנה. 
<A NAME="14"> </A>
<B>יד</B> ויקצוף משה, על פקודי החיל, שרי האלפים ושרי המאות, הבאים מצבא המלחמה. 
<A NAME="15"> </A>
<B>טו</B> ויאמר אליהם, משה:  החייתם, כל-נקבה. 
<A NAME="16"> </A>
<B>טז</B> הן הנה היו לבני ישראל, בדבר בלעם, למסור-מעל ביהוה, על-דבר-פעור; ותהי המגפה, בעדת יהוה. 
<A NAME="17"> </A>
<B>יז</B> ועתה, הרגו כל-זכר בטף; וכל-אישה, יודעת איש למשכב זכר--הרוגו. 
<A NAME="18"> </A>
<B>יח</B> וכול הטף בנשים, אשר לא-ידעו משכב זכר--החיו, לכם. 
<A NAME="19"> </A>
<B>יט</B> ואתם, חנו מחוץ למחנה--שבעת ימים:  כול הורג נפש וכול נוגע בחלל, תתחטאו ביום השלישי וביום השביעי--אתם, ושביכם. 
<A NAME="20"> </A>
<B>כ</B> וכל-בגד וכל-כלי-עור וכל-מעשה עיזים, וכל-כלי-עץ--תתחטאו.  {ס}</P>
<A NAME="21"> </A>
<P><B>כא</B> ויאמר אלעזר הכוהן אל-אנשי הצבא, הבאים למלחמה:  זאת חוקת התורה, אשר-ציווה יהוה את-משה. 
<A NAME="22"> </A>
<B>כב</B> אך את-הזהב, ואת-הכסף; את-הנחושת, את-הברזל, את-הבדיל, ואת-העופרת. 
<A NAME="23"> </A>
<B>כג</B> כל-דבר אשר-יבוא באש, תעבירו באש וטהר--אך, במי נידה יתחטא; וכול אשר לא-יבוא באש, תעבירו במים. 
<A NAME="24"> </A>
<B>כד</B> וכיבסתם בגדיכם ביום השביעי, וטהרתם; ואחר, תבואו אל-המחנה.  {ס}</P>
<A NAME="25"> </A>
<P><B>כה</B> ויאמר יהוה, אל-משה לאמור. 
<A NAME="26"> </A>
<B>כו</B> שא, את ראש מלקוח השבי, באדם, ובבהמה--אתה ואלעזר הכוהן, וראשי אבות העדה. 
<A NAME="27"> </A>
<B>כז</B> וחצית, את-המלקוח, בין תופשי המלחמה, היוצאים לצבא--ובין, כל-העדה. 
<A NAME="28"> </A>
<B>כח</B> והרמות מכס ליהוה, מאת אנשי המלחמה היוצאים לצבא--אחד נפש, מחמש המאות:  מן-האדם, ומן-הבקר, ומן-החמורים, ומן-הצאן. 
<A NAME="29"> </A>
<B>כט</B> ממחציתם, תיקחו; ונתת לאלעזר הכוהן, תרומת יהוה. 
<A NAME="30"> </A>
<B>ל</B> וממחצית בני-ישראל תיקח אחד אחוז מן-החמישים, מן-האדם מן-הבקר מן-החמורים ומן-הצאן--מכל-הבהמה; ונתת אותם, ללויים, שומרי, משמרת משכן יהוה. 
<A NAME="31"> </A>
<B>לא</B> ויעש משה, ואלעזר הכוהן, כאשר ציווה יהוה, את-משה. 
<A NAME="32"> </A>
<B>לב</B> ויהי, המלקוח--יתר הבז, אשר בזזו עם הצבא:  צאן, שש-מאות אלף ושבעים אלף--וחמשת אלפים. 
<A NAME="33"> </A>
<B>לג</B> ובקר, שניים ושבעים אלף. 
<A NAME="34"> </A>
<B>לד</B> וחמורים, אחד ושישים אלף. 
<A NAME="35"> </A>
<B>לה</B> ונפש אדם--מן-הנשים, אשר לא-ידעו משכב זכר:  כל-נפש, שניים ושלושים אלף. 
<A NAME="36"> </A>
<B>לו</B> ותהי, המחצה--חלק, היוצאים בצבא:  מספר הצאן, שלוש-מאות אלף ושלושים אלף, ושבעת אלפים, וחמש מאות. 
<A NAME="37"> </A>
<B>לז</B> ויהי המכס ליהוה, מן-הצאן--שש מאות, חמש ושבעים. 
<A NAME="38"> </A>
<B>לח</B> והבקר--שישה ושלושים, אלף; ומכסם ליהוה, שניים ושבעים. 
<A NAME="39"> </A>
<B>לט</B> וחמורים, שלושים אלף וחמש מאות; ומכסם ליהוה, אחד ושישים. 
<A NAME="40"> </A>
<B>מ</B> ונפש אדם, שישה עשר אלף; ומכסם, ליהוה--שניים ושלושים, נפש. 
<A NAME="41"> </A>
<B>מא</B> וייתן משה, את-מכס תרומת יהוה, לאלעזר, הכוהן--כאשר ציווה יהוה, את-משה. 
<A NAME="42"> </A>
<B>מב</B> וממחצית, בני ישראל, אשר חצה משה, מן-האנשים הצובאים. 
<A NAME="43"> </A>
<B>מג</B> ותהי מחצת העדה, מן-הצאן--שלוש-מאות אלף ושלושים אלף, שבעת אלפים וחמש מאות. 
<A NAME="44"> </A>
<B>מד</B> ובקר, שישה ושלושים אלף. 
<A NAME="45"> </A>
<B>מה</B> וחמורים, שלושים אלף וחמש מאות. 
<A NAME="46"> </A>
<B>מו</B> ונפש אדם, שישה עשר אלף. 
<A NAME="47"> </A>
<B>מז</B> וייקח משה ממחצית בני-ישראל, את-האחוז אחד מן-החמישים--מן-האדם, ומן-הבהמה; וייתן אותם ללויים, שומרי משמרת משכן יהוה, כאשר ציווה יהוה, את-משה. 
<A NAME="48"> </A>
<B>מח</B> ויקרבו, אל-משה, הפקודים, אשר לאלפי הצבא--שרי האלפים, ושרי המאות. 
<A NAME="49"> </A>
<B>מט</B> ויאמרו, אל-משה, עבדיך נשאו את-ראש אנשי המלחמה, אשר בידנו; ולא-נפקד ממנו, איש. 
<A NAME="50"> </A>
<B>נ</B> ונקרב את-קרבן יהוה, איש אשר מצא כלי-זהב אצעדה וצמיד, טבעת, עגיל וכומז--לכפר על-נפשותינו, לפני יהוה. 
<A NAME="51"> </A>
<B>נא</B> וייקח משה ואלעזר הכוהן, את-הזהב--מאיתם:  כול, כלי מעשה. 
<A NAME="52"> </A>
<B>נב</B> ויהי כל-זהב התרומה, אשר הרימו ליהוה--שישה עשר אלף שבע-מאות וחמישים, שקל:  מאת שרי האלפים, ומאת שרי המאות. 
<A NAME="53"> </A>
<B>נג</B> אנשי, הצבא, בזזו, איש לו. 
<A NAME="54"> </A>
<B>נד</B> וייקח משה ואלעזר הכוהן, את-הזהב, מאת שרי האלפים, והמאות; ויביאו אותו אל-אוהל מועד, זיכרון לבני-ישראל לפני יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
לא
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0431')</SCRIPT></P>
</BODY></HTML>
