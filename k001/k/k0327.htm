<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק כז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
כז
</P>
<HR>

<H1>ויקרא פרק כז</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-בני ישראל, ואמרת אליהם, איש, כי יפליא נדר--בערכך נפשות, ליהוה. 
<A NAME="3"> </A>
<B>ג</B> והיה ערכך, הזכר, מבן עשרים שנה, ועד בן-שישים שנה:  והיה ערכך, חמישים שקל כסף--בשקל הקודש. 
<A NAME="4"> </A>
<B>ד</B> ואם-נקבה, היא--והיה ערכך, שלושים שקל. 
<A NAME="5"> </A>
<B>ה</B> ואם מבן-חמש שנים, ועד בן-עשרים שנה--והיה ערכך הזכר, עשרים שקלים; ולנקבה, עשרת שקלים. 
<A NAME="6"> </A>
<B>ו</B> ואם מבן-חודש, ועד בן-חמש שנים--והיה ערכך הזכר, חמישה שקלים כסף; ולנקבה ערכך, שלושת שקלים כסף. 
<A NAME="7"> </A>
<B>ז</B> ואם מבן-שישים שנה ומעלה, אם-זכר--והיה ערכך, חמישה עשר שקל; ולנקבה, עשרה שקלים. 
<A NAME="8"> </A>
<B>ח</B> ואם-מך הוא, מערכך--והעמידו לפני הכוהן, והעריך אותו הכוהן:  על-פי, אשר תשיג יד הנודר--יעריכנו, הכוהן.  {ס}</P>
<A NAME="9"> </A>
<P><B>ט</B> ואם-בהמה--אשר יקריבו ממנה קרבן, ליהוה:  כול אשר ייתן ממנו ליהוה, יהיה-קודש. 
<A NAME="10"> </A>
<B>י</B> לא יחליפנו, ולא-ימיר אותו טוב ברע--או-רע בטוב; ואם-המר ימיר בהמה בבהמה, והיה-הוא ותמורתו יהיה-קודש. 
<A NAME="11"> </A>
<B>יא</B> ואם, כל-בהמה טמאה, אשר לא-יקריבו ממנה קרבן, ליהוה--והעמיד את-הבהמה, לפני הכוהן. 
<A NAME="12"> </A>
<B>יב</B> והעריך הכוהן אותה, בין טוב ובין רע:  כערכך הכוהן, כן יהיה. 
<A NAME="13"> </A>
<B>יג</B> ואם-גאול, יגאלנה--ויסף חמישיתו, על-ערכך. 
<A NAME="14"> </A>
<B>יד</B> ואיש, כי-יקדיש את-ביתו קודש ליהוה--והעריכו הכוהן, בין טוב ובין רע:  כאשר יעריך אותו הכוהן, כן יקום. 
<A NAME="15"> </A>
<B>טו</B> ואם-המקדיש--יגאל, את-ביתו:  ויסף חמישית כסף-ערכך, עליו--והיה לו. 
<A NAME="16"> </A>
<B>טז</B> ואם משדה אחוזתו, יקדיש איש ליהוה--והיה ערכך, לפי זרעו:  זרע חומר שעורים, בחמישים שקל כסף. 
<A NAME="17"> </A>
<B>יז</B> אם-משנת היובל, יקדיש שדהו--כערכך, יקום. 
<A NAME="18"> </A>
<B>יח</B> ואם-אחר היובל, יקדיש שדהו--וחישב-לו הכוהן את-הכסף על-פי השנים הנותרות, עד שנת היובל; ונגרע, מערכך. 
<A NAME="19"> </A>
<B>יט</B> ואם-גאול יגאל את-השדה, המקדיש אותו:  ויסף חמישית כסף-ערכך, עליו--וקם לו. 
<A NAME="20"> </A>
<B>כ</B> ואם-לא יגאל את-השדה, ואם-מכר את-השדה לאיש אחר--לא ייגאל, עוד. 
<A NAME="21"> </A>
<B>כא</B> והיה השדה בצאתו ביובל, קודש ליהוה--כשדה החרם:  לכוהן, תהיה אחוזתו. 
<A NAME="22"> </A>
<B>כב</B> ואם, את-שדה מקנתו, אשר, לא משדה אחוזתו--יקדיש, ליהוה. 
<A NAME="23"> </A>
<B>כג</B> וחישב-לו הכוהן, את מכסת הערכך, עד, שנת היובל; ונתן את-הערכך ביום ההוא, קודש ליהוה. 
<A NAME="24"> </A>
<B>כד</B> בשנת היובל ישוב השדה, לאשר קנהו מאיתו--לאשר-לו, אחוזת הארץ. 
<A NAME="25"> </A>
<B>כה</B> וכל-ערכך--יהיה, בשקל הקודש:  עשרים גרה, יהיה השקל. 
<A NAME="26"> </A>
<B>כו</B> אך-בכור אשר-יבוכר ליהוה, בבהמה--לא-יקדיש איש, אותו:  אם-שור אם-שה, ליהוה הוא. 
<A NAME="27"> </A>
<B>כז</B> ואם בבהמה הטמאה ופדה בערכך, ויסף חמישיתו עליו; ואם-לא ייגאל, ונמכר בערכך. 
<A NAME="28"> </A>
<B>כח</B> אך-כל-חרם אשר יחרים איש ליהוה מכל-אשר-לו, מאדם ובהמה ומשדה אחוזתו--לא יימכר, ולא ייגאל:  כל-חרם, קודש-קודשים הוא ליהוה. 
<A NAME="29"> </A>
<B>כט</B> כל-חרם, אשר יוחרם מן-האדם--לא ייפדה:  מות, יומת. 
<A NAME="30"> </A>
<B>ל</B> וכל-מעשר הארץ מזרע הארץ, מפרי העץ--ליהוה, הוא:  קודש, ליהוה. 
<A NAME="31"> </A>
<B>לא</B> ואם-גאול יגאל איש, ממעשרו--חמישיתו, יוסף עליו. 
<A NAME="32"> </A>
<B>לב</B> וכל-מעשר בקר וצאן, כול אשר-יעבור תחת השבט--העשירי, יהיה-קודש ליהוה. 
<A NAME="33"> </A>
<B>לג</B> לא יבקר בין-טוב לרע, ולא ימירנו; ואם-המר ימירנו, והיה-הוא ותמורתו יהיה-קודש לא ייגאל. 
<A NAME="34"> </A>
<B>לד</B> אלה המצוות, אשר ציווה יהוה את-משה--אל-בני ישראל:  בהר, סיניי.  {ש}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
כז
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0327')</SCRIPT></P>
</BODY></HTML>
