<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברי הימים ב פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
יח
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>

<H1>דברי הימים ב פרק יח</H1>

<A NAME="1"> </A>
<P><B>א</B> ויהי ליהושפט עושר וכבוד, לרוב; ויתחתן, לאחאב. 
<A NAME="2"> </A>
<B>ב</B> ויירד לקץ שנים אל-אחאב, לשומרון, ויזבח-לו אחאב צאן ובקר לרוב, ולעם אשר עימו; ויסיתהו, לעלות אל-רמות גלעד. 
<A NAME="3"> </A>
<B>ג</B> ויאמר אחאב מלך-ישראל, אל-יהושפט מלך יהודה, התלך עימי, רמות גלעד; ויאמר לו, כמוני כמוך וכעמך עמי--ועימך, במלחמה. 
<A NAME="4"> </A>
<B>ד</B> ויאמר יהושפט, אל-מלך ישראל:  דרוש-נא כיום, את-דבר יהוה. 
<A NAME="5"> </A>
<B>ה</B> ויקבוץ מלך-ישראל את-הנביאים, ארבע מאות איש, ויאמר אליהם הנלך אל-רמות גלעד למלחמה, אם-אחדל; ויאמרו עלה, וייתן האלוהים ביד המלך. 
<A NAME="6"> </A>
<B>ו</B> ויאמר, יהושפט, האין פה נביא ליהוה, עוד; ונדרשה, מאותו. 
<A NAME="7"> </A>
<B>ז</B> ויאמר מלך-ישראל אל-יהושפט עוד איש-אחד לדרוש את-יהוה מאותו ואני שנאתיהו, כי-איננו מתנבא עליי לטובה כי כל-ימיו לרעה--הוא, מיכיהו בן-ימלא; ויאמר, יהושפט, אל-יאמר המלך, כן. 
<A NAME="8"> </A>
<B>ח</B> ויקרא מלך ישראל, אל-סריס אחד; ויאמר, מהר מיכיהו בן-ימלא. 
<A NAME="9"> </A>
<B>ט</B> ומלך ישראל ויהושפט מלך-יהודה יושבים איש על-כיסאו מלובשים בגדים, ויושבים בגורן--פתח, שער שומרון; וכל-הנביאים--מתנבאים, לפניהם. 
<A NAME="10"> </A>
<B>י</B> ויעש לו צדקייהו בן-כנענה, קרני ברזל; ויאמר כה-אמר יהוה, באלה תנגח את-ארם עד-כלותם. 
<A NAME="11"> </A>
<B>יא</B> וכל-הנביאים--ניבאים כן, לאמור:  עלה רמות גלעד, והצלח, ונתן יהוה, ביד המלך. 
<A NAME="12"> </A>
<B>יב</B> והמלאך אשר-הלך לקרוא למיכיהו, דיבר אליו לאמור, הנה דברי הנביאים פה-אחד טוב, אל-המלך; ויהי-נא דברך כאחד מהם, ודיברת טוב. 
<A NAME="13"> </A>
<B>יג</B> ויאמר, מיכיהו:  חי-יהוה--כי את-אשר-יאמר אלוהיי, אותו אדבר. 
<A NAME="14"> </A>
<B>יד</B> ויבוא, אל-המלך, ויאמר המלך אליו מיכה הנלך אל-רמות גלעד למלחמה, אם-אחדל; ויאמר עלו והצליחו, ויינתנו בידכם. 
<A NAME="15"> </A>
<B>טו</B> ויאמר אליו המלך, עד-כמה פעמים אני משביעך:  אשר לא-תדבר אליי, רק-אמת--בשם יהוה. 
<A NAME="16"> </A>
<B>טז</B> ויאמר, ראיתי את-כל-ישראל נפוצים על-ההרים--כצאן, אשר אין-להן רועה; ויאמר יהוה לא-אדונים לאלה, ישובו איש-לביתו בשלום. 
<A NAME="17"> </A>
<B>יז</B> ויאמר מלך-ישראל, אל-יהושפט:  הלוא אמרתי אליך, לא-יתנבא עליי טוב כי אם-לרע.  {ס} 
<A NAME="18"> </A>
<B>יח</B> ויאמר, לכן שמעו דבר-יהוה:  ראיתי את-יהוה, יושב על-כיסאו, וכל-צבא השמיים עומדים, על-ימינו ושמאלו. 
<A NAME="19"> </A>
<B>יט</B> ויאמר יהוה, מי יפתה את-אחאב מלך-ישראל, ויעל, וייפול ברמות גלעד; ויאמר--זה אומר ככה, וזה אומר ככה. 
<A NAME="20"> </A>
<B>כ</B> וייצא הרוח, ויעמוד לפני יהוה, ויאמר, אני אפתנו:  ויאמר יהוה אליו, במה. 
<A NAME="21"> </A>
<B>כא</B> ויאמר, אצא והייתי לרוח שקר, בפי, כל-נביאיו; ויאמר, תפתה וגם-תוכל--צא, ועשה-כן. 
<A NAME="22"> </A>
<B>כב</B> ועתה, הנה נתן יהוה רוח שקר, בפי, נביאיך אלה; ויהוה, דיבר עליך רעה.  {ס} 
<A NAME="23"> </A>
<B>כג</B> וייגש צדקייהו בן-כנענה, ויך את-מיכיהו על-הלחי; ויאמר, אי זה הדרך עבר רוח-יהוה מאיתי--לדבר אותך. 
<A NAME="24"> </A>
<B>כד</B> ויאמר מיכיהו, הנך רואה ביום ההוא, אשר תבוא חדר בחדר, להיחבא. 
<A NAME="25"> </A>
<B>כה</B> ויאמר, מלך ישראל, קחו את-מיכיהו, והשיבוהו אל-אמון שר-העיר--ואל-יואש, בן-המלך. 
<A NAME="26"> </A>
<B>כו</B> ואמרתם, כה אמר המלך, שימו זה, בית הכלא; והאכילוהו לחם לחץ, ומים לחץ, עד, שובי בשלום. 
<A NAME="27"> </A>
<B>כז</B> ויאמר מיכיהו--אם-שוב תשוב בשלום, לא-דיבר יהוה בי; ויאמר, שמעו עמים כולם. 
<A NAME="28"> </A>
<B>כח</B> ויעל מלך-ישראל ויהושפט מלך-יהודה, אל-רמות גלעד. 
<A NAME="29"> </A>
<B>כט</B> ויאמר מלך ישראל אל-יהושפט, התחפש ובוא במלחמה, ואתה, לבש בגדיך; ויתחפש מלך ישראל, ויבואו במלחמה. 
<A NAME="30"> </A>
<B>ל</B> ומלך ארם ציווה את-שרי הרכב אשר-לו, לאמור, לא תילחמו, את-הקטון את-הגדול:  כי אם-את-מלך ישראל, לבדו. 
<A NAME="31"> </A>
<B>לא</B> ויהי כראות שרי הרכב את-יהושפט, והמה אמרו מלך ישראל הוא, ויסובו עליו, להילחם; ויזעק יהושפט ויהוה עזרו, ויסיתם אלוהים ממנו. 
<A NAME="32"> </A>
<B>לב</B> ויהי, כראות שרי הרכב, כי לא-היה, מלך ישראל--וישובו, מאחריו. 
<A NAME="33"> </A>
<B>לג</B> ואיש, משך בקשת לתומו, ויך את-מלך ישראל, בין הדבקים ובין השריין; ויאמר לרכב, הפוך ידך והוצאתני מן-המחנה--כי הוחליתי. 
<A NAME="34"> </A>
<B>לד</B> ותעל המלחמה, ביום ההוא, ומלך ישראל היה מעמיד במרכבה נוכח ארם, עד-הערב; וימת, לעת בוא השמש.</P>

<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
<A HREF="k25a12.htm">יב</A>
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
יח
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k25b18')</SCRIPT></P>
</BODY></HTML>
