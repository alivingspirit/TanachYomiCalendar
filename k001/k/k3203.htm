<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - איכה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
איכה - <A HREF="k32.htm">הכול</A><BR>פרק
<A HREF="k3201.htm">א</A>
<A HREF="k3202.htm">ב</A>
ג
<A HREF="k3204.htm">ד</A>
<A HREF="k3205.htm">ה</A>
</P>
<HR>

<H1>איכה פרק ג</H1>

<A NAME="1"> </A>
<P><B>א</B> אני הגבר ראה עוני, בשבט עברתו. 
<A NAME="2"> </A>
<B>ב</B> אותי נהג ויולך, חושך ולא-אור. 
<A NAME="3"> </A>
<B>ג</B> אך בי ישוב יהפוך ידו, כל-היום.  {ס}</P>
<A NAME="4"> </A>
<P><B>ד</B> בילה בשרי ועורי, שיבר עצמותיי. 
<A NAME="5"> </A>
<B>ה</B> בנה עליי ויקף, ראש ותלאה. 
<A NAME="6"> </A>
<B>ו</B> במחשכים הושיבני, כמתי עולם.  {ס}</P>
<A NAME="7"> </A>
<P><B>ז</B> גדר בעדי ולא אצא, הכביד נחושתי. 
<A NAME="8"> </A>
<B>ח</B> גם כי אזעק ואשווע, שתם תפילתי. 
<A NAME="9"> </A>
<B>ט</B> גדר דרכיי בגזית, נתיבותיי עיווה.  {ס}</P>
<A NAME="10"> </A>
<P><B>י</B> דוב אורב הוא לי, ארי במסתרים. 
<A NAME="11"> </A>
<B>יא</B> דרכיי סורר ויפשחני, שמני שומם. 
<A NAME="12"> </A>
<B>יב</B> דרך קשתו ויציבני, כמטרה לחץ.  {ס}</P>
<A NAME="13"> </A>
<P><B>יג</B> הביא, בכליותיי, בני, אשפתו. 
<A NAME="14"> </A>
<B>יד</B> הייתי שחוק לכל-עמי, נגינתם כל-היום. 
<A NAME="15"> </A>
<B>טו</B> השביעני במרורים, הרווני לענה.  {ס}</P>
<A NAME="16"> </A>
<P><B>טז</B> ויגרס בחצץ שיניי, הכפישני באפר. 
<A NAME="17"> </A>
<B>יז</B> ותזנח משלום נפשי, נשיתי טובה. 
<A NAME="18"> </A>
<B>יח</B> ואומר אבד נצחי, ותוחלתי מיהוה.  {ס}</P>
<A NAME="19"> </A>
<P><B>יט</B> זכור-עוניי ומרודי, לענה וראש. 
<A NAME="20"> </A>
<B>כ</B> זכור תזכור, ותשוח עליי נפשי. 
<A NAME="21"> </A>
<B>כא</B> זאת אשיב אל-ליבי, על-כן אוחיל.  {ס}</P>
<A NAME="22"> </A>
<P><B>כב</B> חסדי יהוה כי לא-תמנו, כי לא-כלו רחמיו. 
<A NAME="23"> </A>
<B>כג</B> חדשים, לבקרים, רבה, אמונתך. 
<A NAME="24"> </A>
<B>כד</B> חלקי יהוה אמרה נפשי, על-כן אוחיל לו.  {ס}</P>
<A NAME="25"> </A>
<P><B>כה</B> טוב יהוה לקוויו, לנפש תדרשנו. 
<A NAME="26"> </A>
<B>כו</B> טוב ויחיל ודומם, לתשועת יהוה. 
<A NAME="27"> </A>
<B>כז</B> טוב לגבר, כי-יישא עול בנעוריו.  {ס}</P>
<A NAME="28"> </A>
<P><B>כח</B> יישב בדד ויידום, כי נטל עליו. 
<A NAME="29"> </A>
<B>כט</B> ייתן בעפר פיהו, אוליי יש תקווה. 
<A NAME="30"> </A>
<B>ל</B> ייתן למכהו לחי, ישבע בחרפה.  {ס}</P>
<A NAME="31"> </A>
<P><B>לא</B> כי לא יזנח לעולם, אדוניי. 
<A NAME="32"> </A>
<B>לב</B> כי אם-הוגה, וריחם כרוב חסדיו. 
<A NAME="33"> </A>
<B>לג</B> כי לא עינה מליבו, ויגה בני-איש.  {ס}</P>
<A NAME="34"> </A>
<P><B>לד</B> לדכא תחת רגליו, כול אסירי ארץ. 
<A NAME="35"> </A>
<B>לה</B> להטות, משפט-גבר, נגד, פני עליון. 
<A NAME="36"> </A>
<B>לו</B> ל<SMALL>ע</SMALL>וות אדם בריבו, אדוניי לא ראה.  {ס}</P>
<A NAME="37"> </A>
<P><B>לז</B> מי זה אמר ותהי, אדוניי לא ציווה. 
<A NAME="38"> </A>
<B>לח</B> מפי עליון לא תצא, הרעות והטוב. 
<A NAME="39"> </A>
<B>לט</B> מה-יתאונן אדם חי, גבר על-חטאיו.  {ס}</P>
<A NAME="40"> </A>
<P><B>מ</B> נחפשה דרכינו ונחקורה, ונשובה עד-יהוה. 
<A NAME="41"> </A>
<B>מא</B> נישא לבבנו אל-כפיים, אל-אל בשמיים. 
<A NAME="42"> </A>
<B>מב</B> נחנו פשענו ומרינו, אתה לא סלחת.  {ס}</P>
<A NAME="43"> </A>
<P><B>מג</B> סכות באף ותרדפנו, הרגת לא חמלת. 
<A NAME="44"> </A>
<B>מד</B> סכות בענן לך, מעבור תפילה. 
<A NAME="45"> </A>
<B>מה</B> סחי ומאוס תשימנו, בקרב העמים.  {ס}</P>
<A NAME="46"> </A>
<P><B>מו</B> פצו עלינו פיהם, כל-אויבינו. 
<A NAME="47"> </A>
<B>מז</B> פחד ופחת היה לנו, השאת והשבר. 
<A NAME="48"> </A>
<B>מח</B> פלגי-מים תרד עיני, על-שבר בת-עמי.  {ס}</P>
<A NAME="49"> </A>
<P><B>מט</B> עיני ניגרה ולא תדמה, מאין הפוגות. 
<A NAME="50"> </A>
<B>נ</B> עד-ישקיף וירא, יהוה משמיים. 
<A NAME="51"> </A>
<B>נא</B> עיני עוללה לנפשי, מכול בנות עירי.  {ס}</P>
<A NAME="52"> </A>
<P><B>נב</B> צוד צדוני כציפור, אויביי חינם. 
<A NAME="53"> </A>
<B>נג</B> צמתו בבור חיי, וידו-אבן בי. 
<A NAME="54"> </A>
<B>נד</B> צפו-מים על-ראשי, אמרתי נגזרתי.  {ס}</P>
<A NAME="55"> </A>
<P><B>נה</B> קראתי שמך יהוה, מבור תחתייות. 
<A NAME="56"> </A>
<B>נו</B> קולי, שמעת:  אל-תעלם אוזנך לרווחתי, לשוועתי. 
<A NAME="57"> </A>
<B>נז</B> קרבת ביום אקראך, אמרת אל-תירא.  {ס}</P>
<A NAME="58"> </A>
<P><B>נח</B> רבת אדוניי ריבי נפשי, גאלת חיי. 
<A NAME="59"> </A>
<B>נט</B> ראית יהוה עוותתי, שופטה משפטי. 
<A NAME="60"> </A>
<B>ס</B> ראית, כל-נקמתם--כל-מחשבותם, לי.  {ס}</P>
<A NAME="61"> </A>
<P><B>סא</B> שמעת חרפתם יהוה, כל-מחשבותם עליי. 
<A NAME="62"> </A>
<B>סב</B> שפתי קמיי והגיונם, עליי כל-היום. 
<A NAME="63"> </A>
<B>סג</B> שבתם וקימתם הביטה, אני מנגינתם.  {ס}</P>
<A NAME="64"> </A>
<P><B>סד</B> תשיב להם גמול יהוה, כמעשה ידיהם. 
<A NAME="65"> </A>
<B>סה</B> תיתן להם מגינת-לב, תאלתך להם. 
<A NAME="66"> </A>
<B>סו</B> תרדוף באף ותשמידם, מתחת שמי יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
איכה - <A HREF="k32.htm">הכול</A><BR>פרק
<A HREF="k3201.htm">א</A>
<A HREF="k3202.htm">ב</A>
ג
<A HREF="k3204.htm">ד</A>
<A HREF="k3205.htm">ה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3203')</SCRIPT></P>
</BODY></HTML>
