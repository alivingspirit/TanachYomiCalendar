<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק מד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
מד
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק מד</H1>

<A NAME="1"> </A>
<P><B>א</B> הדבר, אשר היה אל-ירמיהו, אל כל-היהודים, היושבים בארץ מצריים--היושבים במגדול ובתחפנחס ובנוף, ובארץ פתרוס לאמור. 
<A NAME="2"> </A>
<B>ב</B> כה-אמר יהוה צבאות, אלוהי ישראל, אתם ראיתם את כל-הרעה אשר הבאתי על-ירושלים, ועל כל-ערי יהודה; והנם חורבה היום הזה, ואין בהם יושב. 
<A NAME="3"> </A>
<B>ג</B> מפני רעתם, אשר עשו להכעיסני, ללכת לקטר, לעבוד לאלוהים אחרים--אשר לא ידעום, המה אתם ואבותיכם. 
<A NAME="4"> </A>
<B>ד</B> ואשלח אליכם את-כל-עבדיי הנביאים, השכם ושלוח לאמור:  אל-נא תעשו, את דבר-התועבה הזאת--אשר שנאתי. 
<A NAME="5"> </A>
<B>ה</B> ולא שמעו ולא-הטו את-אוזנם, לשוב מרעתם--לבלתי קטר, לאלוהים אחרים. 
<A NAME="6"> </A>
<B>ו</B> ותיתך חמתי, ואפי, ותבער בערי יהודה, ובחוצות ירושלים; ותהיינה לחורבה לשממה, כיום הזה.  {ס}</P>
<A NAME="7"> </A>
<P><B>ז</B> ועתה כה-אמר יהוה אלוהי צבאות אלוהי ישראל, למה אתם עושים רעה גדולה אל-נפשותיכם, להכרית לכם איש-ואישה עולל ויונק, מתוך יהודה--לבלתי הותיר לכם, שארית. 
<A NAME="8"> </A>
<B>ח</B> להכעיסני, במעשי ידיכם, לקטר לאלוהים אחרים בארץ מצריים, אשר-אתם באים לגור שם--למען, הכרית לכם, ולמען היותכם לקללה ולחרפה, בכול גויי הארץ. 
<A NAME="9"> </A>
<B>ט</B> השכחתם את-רעות אבותיכם ואת-רעות מלכי יהודה, ואת רעות נשיו, ואת רעותיכם, ואת רעות נשיכם--אשר עשו בארץ יהודה, ובחוצות ירושלים. 
<A NAME="10"> </A>
<B>י</B> לא דוכאו, עד היום הזה; ולא יראו, ולא-הלכו בתורתי ובחוקותיי, אשר-נתתי לפניכם, ולפני אבותיכם.  {ס}</P>
<A NAME="11"> </A>
<P><B>יא</B> לכן, כה-אמר יהוה צבאות אלוהי ישראל, הנני שם פניי בכם, לרעה--ולהכרית, את-כל-יהודה. 
<A NAME="12"> </A>
<B>יב</B> ולקחתי את-שארית יהודה, אשר-שמו פניהם לבוא ארץ-מצריים לגור שם, ותמו כול בארץ מצריים ייפולו בחרב ברעב ייתמו, מקטון ועד-גדול בחרב וברעב ימותו; והיו לאלה לשמה, ולקללה ולחרפה. 
<A NAME="13"> </A>
<B>יג</B> ופקדתי, על היושבים בארץ מצריים, כאשר פקדתי, על-ירושלים--בחרב, ברעב ובדבר. 
<A NAME="14"> </A>
<B>יד</B> ולא יהיה פליט ושריד, לשארית יהודה, הבאים לגור-שם, בארץ מצריים; ולשוב ארץ יהודה, אשר-המה מנשאים את-נפשם לשוב לשבת שם--כי לא-ישובו, כי אם-פליטים.  {פ}</P>
<A NAME="15"> </A>
<P><B>טו</B> ויענו את-ירמיהו, כל-האנשים היודעים כי-מקטרות נשיהם לאלוהים אחרים, וכל-הנשים העומדות, קהל גדול; וכל-העם היושבים בארץ-מצריים, בפתרוס לאמור. 
<A NAME="16"> </A>
<B>טז</B> הדבר אשר-דיברת אלינו, בשם יהוה--איננו שומעים, אליך. 
<A NAME="17"> </A>
<B>יז</B> כי עשה נעשה את-כל-הדבר אשר-יצא מפינו, לקטר למלכת השמיים והסך-לה נסכים, כאשר עשינו אנחנו ואבותינו מלכינו ושרינו, בערי יהודה ובחוצות ירושלים; ונשבע-לחם ונהיה טובים, ורעה לא ראינו. 
<A NAME="18"> </A>
<B>יח</B> ומן-אז חדלנו לקטר למלכת השמיים, והסך-לה נסכים--חסרנו כול; ובחרב וברעב, תמנו. 
<A NAME="19"> </A>
<B>יט</B> וכי-אנחנו מקטרים למלכת השמיים, ולהסך לה נסכים; המבלעדי אנשינו, עשינו לה כוונים להעציבה, והסך לה, נסכים.  {ס}</P>
<A NAME="20"> </A>
<P><B>כ</B> ויאמר ירמיהו, אל-כל-העם, על-הגברים ועל-הנשים ועל-כל-העם, העונים אותו דבר לאמור. 
<A NAME="21"> </A>
<B>כא</B> הלוא את-הקיטר, אשר קיטרתם בערי יהודה ובחוצות ירושלים, אתם ואבותיכם מלכיכם ושריכם, ועם הארץ:  אותם זכר יהוה, ותעלה על-ליבו. 
<A NAME="22"> </A>
<B>כב</B> ולא-יוכל יהוה עוד לשאת, מפני רוע מעלליכם, מפני התועבות, אשר עשיתם; ותהי ארצכם לחורבה ולשמה ולקללה, מאין יושב--כהיום הזה. 
<A NAME="23"> </A>
<B>כג</B> מפני אשר קיטרתם ואשר חטאתם ליהוה, ולא שמעתם בקול יהוה, ובתורתו ובחוקותיו ובעדוותיו, לא הלכתם; על-כן קראת אתכם, הרעה הזאת--כיום הזה.  {ס}</P>
<A NAME="24"> </A>
<P><B>כד</B> ויאמר ירמיהו אל-כל-העם, ואל כל-הנשים:  שמעו, דבר-יהוה, כל-יהודה, אשר בארץ מצריים. 
<A NAME="25"> </A>
<B>כה</B> כה-אמר יהוה-צבאות אלוהי ישראל לאמור, אתם ונשיכם ותדברנה בפיכם ובידיכם מילאתם לאמור, עשה נעשה את-נדרינו אשר נדרנו לקטר למלכת השמיים, ולהסך לה נסכים; הקם תקימנה את-נדריכם, ועשה תעשינה את-נדריכם.  {ס}</P>
<A NAME="26"> </A>
<P><B>כו</B> לכן, שמעו דבר-יהוה, כל-יהודה, היושבים בארץ מצריים:  הנני נשבעתי בשמי הגדול, אמר יהוה, אם-יהיה עוד שמי נקרא בפי כל-איש יהודה אומר חי-אדוניי יהוה, בכל-ארץ מצריים. 
<A NAME="27"> </A>
<B>כז</B> הנני שוקד עליהם לרעה, ולא לטובה; ותמו כל-איש יהודה אשר בארץ-מצריים, בחרב וברעב--עד-כלותם. 
<A NAME="28"> </A>
<B>כח</B> ופליטי חרב ישובון מן-ארץ מצריים, ארץ יהודה--מתי מספר; וידעו כל-שארית יהודה, הבאים לארץ-מצריים לגור שם, דבר-מי יקום, ממני ומהם. 
<A NAME="29"> </A>
<B>כט</B> וזאת-לכם האות נאום-יהוה, כי-פוקד אני עליכם במקום הזה--למען, תדעו, כי קום יקומו דבריי עליכם, לרעה.  {פ}</P>
<A NAME="30"> </A>
<P><B>ל</B> כה אמר יהוה, הנני נותן את-פרעה חופרע מלך-מצריים ביד אויביו, וביד, מבקשי נפשו:  כאשר נתתי את-צדקייהו מלך-יהודה, ביד נבוכדראצר מלך-בבל אויבו--ומבקש נפשו.  {ס}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
<A HREF="k1116.htm">טז</A>
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
מד
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1144')</SCRIPT></P>
</BODY></HTML>
