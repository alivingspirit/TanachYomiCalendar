<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
יט
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק יט</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-כל-עדת בני-ישראל, ואמרת אליהם--קדושים תהיו:  כי קדוש, אני יהוה אלוהיכם. 
<A NAME="3"> </A>
<B>ג</B> איש אימו ואביו תיראו, ואת-שבתותיי תשמורו:  אני, יהוה אלוהיכם. 
<A NAME="4"> </A>
<B>ד</B> אל-תפנו, אל-האלילים, ואלוהי מסכה, לא תעשו לכם:  אני, יהוה אלוהיכם. 
<A NAME="5"> </A>
<B>ה</B> וכי תזבחו זבח שלמים, ליהוה--לרצונכם, תזבחוהו. 
<A NAME="6"> </A>
<B>ו</B> ביום זבחכם ייאכל, וממוחרת; והנותר עד-יום השלישי, באש יישרף. 
<A NAME="7"> </A>
<B>ז</B> ואם היאכול ייאכל, ביום השלישי--פיגול הוא, לא יירצה. 
<A NAME="8"> </A>
<B>ח</B> ואוכליו עוונו יישא, כי-את-קודש יהוה חילל; ונכרתה הנפש ההיא, מעמיה. 
<A NAME="9"> </A>
<B>ט</B> ובקוצרכם את-קציר ארצכם, לא תכלה פאת שדך לקצור; ולקט קצירך, לא תלקט. 
<A NAME="10"> </A>
<B>י</B> וכרמך לא תעולל, ופרט כרמך לא תלקט:  לעני ולגר תעזוב אותם, אני יהוה אלוהיכם. 
<A NAME="11"> </A>
<B>יא</B> לא, תגנובו; ולא-תכחשו ולא-תשקרו, איש בעמיתו. 
<A NAME="12"> </A>
<B>יב</B> ולא-תישבעו בשמי, לשקר:  וחיללת את-שם אלוהיך, אני יהוה. 
<A NAME="13"> </A>
<B>יג</B> לא-תעשוק את-ריעך, ולא תגזול; לא-תלין פעולת שכיר, איתך--עד-בוקר. 
<A NAME="14"> </A>
<B>יד</B> לא-תקלל חירש--ולפני עיוור, לא תיתן מכשול; ויראת מאלוהיך, אני יהוה. 
<A NAME="15"> </A>
<B>טו</B> לא-תעשו עוול, במשפט--לא-תישא פני-דל, ולא תהדר פני גדול:  בצדק, תשפוט עמיתך. 
<A NAME="16"> </A>
<B>טז</B> לא-תלך רכיל בעמיך, לא תעמוד על-דם ריעך:  אני, יהוה. 
<A NAME="17"> </A>
<B>יז</B> לא-תשנא את-אחיך, בלבבך; הוכח תוכיח את-עמיתך, ולא-תישא עליו חטא. 
<A NAME="18"> </A>
<B>יח</B> לא-תיקום ולא-תיטור את-בני עמך, ואהבת לריעך כמוך:  אני, יהוה. 
<A NAME="19"> </A>
<B>יט</B> את-חוקותיי, תשמורו--בהמתך לא-תרביע כלאיים, שדך לא-תזרע כלאיים; ובגד כלאיים שעטנז, לא יעלה עליך. 
<A NAME="20"> </A>
<B>כ</B> ואיש כי-ישכב את-אישה שכבת-זרע, והיא שפחה נחרפת לאיש, והופדה לא נפדתה, או חופשה לא ניתן-לה--ביקורת תהיה לא יומתו, כי-לא חופשה. 
<A NAME="21"> </A>
<B>כא</B> והביא את-אשמו ליהוה, אל-פתח אוהל מועד--איל, אשם. 
<A NAME="22"> </A>
<B>כב</B> וכיפר עליו הכוהן באיל האשם, לפני יהוה, על-חטאתו, אשר חטא; ונסלח לו, מחטאתו אשר חטא.  {פ}</P>
<A NAME="23"> </A>
<P><B>כג</B> וכי-תבואו אל-הארץ, ונטעתם כל-עץ מאכל--וערלתם עורלתו, את-פרייו; שלוש שנים, יהיה לכם ערלים--לא ייאכל. 
<A NAME="24"> </A>
<B>כד</B> ובשנה, הרביעית, יהיה, כל-פרייו--קודש הילולים, ליהוה. 
<A NAME="25"> </A>
<B>כה</B> ובשנה החמישית, תאכלו את-פרייו, להוסיף לכם, תבואתו:  אני, יהוה אלוהיכם. 
<A NAME="26"> </A>
<B>כו</B> לא תאכלו, על-הדם; לא תנחשו, ולא תעוננו. 
<A NAME="27"> </A>
<B>כז</B> לא תקיפו, פאת ראשכם; ולא תשחית, את פאת זקנך. 
<A NAME="28"> </A>
<B>כח</B> ושרט לנפש, לא תיתנו בבשרכם, וכתובת קעקע, לא תיתנו בכם:  אני, יהוה. 
<A NAME="29"> </A>
<B>כט</B> אל-תחלל את-בתך, להזנותה; ולא-תזנה הארץ, ומלאה הארץ זימה. 
<A NAME="30"> </A>
<B>ל</B> את-שבתותיי תשמורו, ומקדשי תיראו:  אני, יהוה. 
<A NAME="31"> </A>
<B>לא</B> אל-תפנו אל-האובות ואל-היידעונים, אל-תבקשו לטומאה בהם:  אני, יהוה אלוהיכם. 
<A NAME="32"> </A>
<B>לב</B> מפני שיבה תקום, והדרת פני זקן; ויראת מאלוהיך, אני יהוה.  {ס}</P>
<A NAME="33"> </A>
<P><B>לג</B> וכי-יגור איתך גר, בארצכם--לא תונו, אותו. 
<A NAME="34"> </A>
<B>לד</B> כאזרח מכם יהיה לכם הגר הגר איתכם, ואהבת לו כמוך--כי-גרים הייתם, בארץ מצריים:  אני, יהוה אלוהיכם. 
<A NAME="35"> </A>
<B>לה</B> לא-תעשו עוול, במשפט, במידה, במשקל ובמשורה. 
<A NAME="36"> </A>
<B>לו</B> מאזני צדק אבני-צדק, איפת צדק והין צדק--יהיה לכם:  אני יהוה אלוהיכם, אשר-הוצאתי אתכם מארץ מצריים. 
<A NAME="37"> </A>
<B>לז</B> ושמרתם את-כל-חוקותיי ואת-כל-משפטיי, ועשיתם אותם:  אני, יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
יט
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0319')</SCRIPT></P>
</BODY></HTML>
