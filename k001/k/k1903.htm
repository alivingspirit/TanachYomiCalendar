<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - נחום פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
נחום - <A HREF="k19.htm">הכול</A><BR>פרק
<A HREF="k1901.htm">א</A>
<A HREF="k1902.htm">ב</A>
ג
</P>
<HR>

<H1>נחום פרק ג</H1>

<A NAME="1"> </A>
<P><B>א</B> הוי, עיר דמים; כולה, כחש פרק מלאה--לא ימיש, טרף. 
<A NAME="2"> </A>
<B>ב</B> קול שוט, וקול רעש אופן; וסוס דוהר, ומרכבה מרקדה. 
<A NAME="3"> </A>
<B>ג</B> פרש מעלה, ולהב חרב וברק חנית, ורוב חלל, וכובד פגר; ואין קצה לגווייה, וכשלו בגווייתם. 
<A NAME="4"> </A>
<B>ד</B> מרוב זנוני זונה, טובת חן בעלת כשפים; המוכרת גויים בזנוניה, ומשפחות בכשפיה. 
<A NAME="5"> </A>
<B>ה</B> הנני אלייך, נאום יהוה צבאות, וגיליתי שולייך, על-פנייך; והראיתי גויים מערך, וממלכות קלונך. 
<A NAME="6"> </A>
<B>ו</B> והשלכתי עלייך שיקוצים, וניבלתיך; ושמתיך, כרואי. 
<A NAME="7"> </A>
<B>ז</B> והיה כל-רואייך, יידוד ממך, ואמר שודדה נינווה, מי ינוד לה; מאיין אבקש מנחמים, לך. 
<A NAME="8"> </A>
<B>ח</B> התיטבי, מנוא אמון, היושבה ביאורים, מים סביב לה--אשר-חיל ים, מים חומתה. 
<A NAME="9"> </A>
<B>ט</B> כוש עוצמה ומצריים, ואין קצה; פוט ולובים, היו בעזרתך. 
<A NAME="10"> </A>
<B>י</B> גם-היא, לגולה הלכה בשבי--גם עולליה ירוטשו, בראש כל-חוצות; ועל-נכבדיה ידו גורל, וכל-גדוליה רותקו בזיקים. 
<A NAME="11"> </A>
<B>יא</B> גם-את תשכרי, תהי נעלמה; גם-את תבקשי מעוז, מאויב. 
<A NAME="12"> </A>
<B>יב</B> כל-מבצרייך--תאנים, עם-ביכורים; אם-יינועו, ונפלו על-פי אוכל. 
<A NAME="13"> </A>
<B>יג</B> הנה עמך נשים, בקרבך, לאויבייך, פתוח נפתחו שערי ארצך; אכלה אש, בריחייך. 
<A NAME="14"> </A>
<B>יד</B> מי מצור שאבי-לך, חזקי מבצרייך; בואי בטיט ורמסי בחומר, החזיקי מלבן. 
<A NAME="15"> </A>
<B>טו</B> שם, תאכלך אש--תכריתך חרב, תאכלך כילק; התכבד כילק, התכבדי כארבה. 
<A NAME="16"> </A>
<B>טז</B> הרבית, רוכלייך, מכוכבי, השמיים; ילק פשט, ויעוף. 
<A NAME="17"> </A>
<B>יז</B> מנזרייך, כארבה, וטפסרייך, כגוב גובאי; החונים בגדרות, ביום קרה--שמש זרחה ונודד, ולא-נודע מקומו אים. 
<A NAME="18"> </A>
<B>יח</B> נמו רועיך מלך אשור, ישכנו אדיריך; נפושו עמך על-ההרים, ואין מקבץ. 
<A NAME="19"> </A>
<B>יט</B> אין-כהה לשברך, נחלה מכתך; כול שומעי שמעך, תקעו כף עליך--כי על-מי לא-עברה רעתך, תמיד.  {ש}</P>

<HR>
<P CLASS=s>

<A HREF="k0.htm">תנ"ך</A> -
נחום - <A HREF="k19.htm">הכול</A><BR>פרק
<A HREF="k1901.htm">א</A>
<A HREF="k1902.htm">ב</A>
ג
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1903')</SCRIPT></P>
</BODY></HTML>
