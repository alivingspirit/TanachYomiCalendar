<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - תהילים פרק קיט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
תהילים - <A HREF="k26.htm">הכול</A><BR>פרק
<A HREF="k2601.htm">א</A>
<A HREF="k2602.htm">ב</A>
<A HREF="k2603.htm">ג</A>
<A HREF="k2604.htm">ד</A>
<A HREF="k2605.htm">ה</A>
<A HREF="k2606.htm">ו</A>
<A HREF="k2607.htm">ז</A>
<A HREF="k2608.htm">ח</A>
<A HREF="k2609.htm">ט</A>
<A HREF="k2610.htm">י</A>
<A HREF="k2611.htm">יא</A>
<A HREF="k2612.htm">יב</A>
<A HREF="k2613.htm">יג</A>
<A HREF="k2614.htm">יד</A>
<A HREF="k2615.htm">טו</A>
<A HREF="k2616.htm">טז</A>
<A HREF="k2617.htm">יז</A>
<A HREF="k2618.htm">יח</A>
<A HREF="k2619.htm">יט</A>
<A HREF="k2620.htm">כ</A>
<A HREF="k2621.htm">כא</A>
<A HREF="k2622.htm">כב</A>
<A HREF="k2623.htm">כג</A>
<A HREF="k2624.htm">כד</A>
<A HREF="k2625.htm">כה</A>
<A HREF="k2626.htm">כו</A>
<A HREF="k2627.htm">כז</A>
<A HREF="k2628.htm">כח</A>
<A HREF="k2629.htm">כט</A>
<A HREF="k2630.htm">ל</A>
<A HREF="k2631.htm">לא</A>
<A HREF="k2632.htm">לב</A>
<A HREF="k2633.htm">לג</A>
<A HREF="k2634.htm">לד</A>
<A HREF="k2635.htm">לה</A>
<A HREF="k2636.htm">לו</A>
<A HREF="k2637.htm">לז</A>
<A HREF="k2638.htm">לח</A>
<A HREF="k2639.htm">לט</A>
<A HREF="k2640.htm">מ</A>
<A HREF="k2641.htm">מא</A>
<A HREF="k2642.htm">מב</A>
<A HREF="k2643.htm">מג</A>
<A HREF="k2644.htm">מד</A>
<A HREF="k2645.htm">מה</A>
<A HREF="k2646.htm">מו</A>
<A HREF="k2647.htm">מז</A>
<A HREF="k2648.htm">מח</A>
<A HREF="k2649.htm">מט</A>
<A HREF="k2650.htm">נ</A>
<A HREF="k2651.htm">נא</A>
<A HREF="k2652.htm">נב</A>
<A HREF="k2653.htm">נג</A>
<A HREF="k2654.htm">נד</A>
<A HREF="k2655.htm">נה</A>
<A HREF="k2656.htm">נו</A>
<A HREF="k2657.htm">נז</A>
<A HREF="k2658.htm">נח</A>
<A HREF="k2659.htm">נט</A>
<A HREF="k2660.htm">ס</A>
<A HREF="k2661.htm">סא</A>
<A HREF="k2662.htm">סב</A>
<A HREF="k2663.htm">סג</A>
<A HREF="k2664.htm">סד</A>
<A HREF="k2665.htm">סה</A>
<A HREF="k2666.htm">סו</A>
<A HREF="k2667.htm">סז</A>
<A HREF="k2668.htm">סח</A>
<A HREF="k2669.htm">סט</A>
<A HREF="k2670.htm">ע</A>
<A HREF="k2671.htm">עא</A>
<A HREF="k2672.htm">עב</A>
<A HREF="k2673.htm">עג</A>
<A HREF="k2674.htm">עד</A>
<A HREF="k2675.htm">עה</A>
<A HREF="k2676.htm">עו</A>
<A HREF="k2677.htm">עז</A>
<A HREF="k2678.htm">עח</A>
<A HREF="k2679.htm">עט</A>
<A HREF="k2680.htm">פ</A>
<A HREF="k2681.htm">פא</A>
<A HREF="k2682.htm">פב</A>
<A HREF="k2683.htm">פג</A>
<A HREF="k2684.htm">פד</A>
<A HREF="k2685.htm">פה</A>
<A HREF="k2686.htm">פו</A>
<A HREF="k2687.htm">פז</A>
<A HREF="k2688.htm">פח</A>
<A HREF="k2689.htm">פט</A>
<A HREF="k2690.htm">צ</A>
<A HREF="k2691.htm">צא</A>
<A HREF="k2692.htm">צב</A>
<A HREF="k2693.htm">צג</A>
<A HREF="k2694.htm">צד</A>
<A HREF="k2695.htm">צה</A>
<A HREF="k2696.htm">צו</A>
<A HREF="k2697.htm">צז</A>
<A HREF="k2698.htm">צח</A>
<A HREF="k2699.htm">צט</A>
<A HREF="k26a0.htm">ק</A>
<A HREF="k26a1.htm">קא</A>
<A HREF="k26a2.htm">קב</A>
<A HREF="k26a3.htm">קג</A>
<A HREF="k26a4.htm">קד</A>
<A HREF="k26a5.htm">קה</A>
<A HREF="k26a6.htm">קו</A>
<A HREF="k26a7.htm">קז</A>
<A HREF="k26a8.htm">קח</A>
<A HREF="k26a9.htm">קט</A>
<A HREF="k26b0.htm">קי</A>
<A HREF="k26b1.htm">קיא</A>
<A HREF="k26b2.htm">קיב</A>
<A HREF="k26b3.htm">קיג</A>
<A HREF="k26b4.htm">קיד</A>
<A HREF="k26b5.htm">קטו</A>
<A HREF="k26b6.htm">קטז</A>
<A HREF="k26b7.htm">קיז</A>
<A HREF="k26b8.htm">קיח</A>
קיט
<A HREF="k26c0.htm">קכ</A>
<A HREF="k26c1.htm">קכא</A>
<A HREF="k26c2.htm">קכב</A>
<A HREF="k26c3.htm">קכג</A>
<A HREF="k26c4.htm">קכד</A>
<A HREF="k26c5.htm">קכה</A>
<A HREF="k26c6.htm">קכו</A>
<A HREF="k26c7.htm">קכז</A>
<A HREF="k26c8.htm">קכח</A>
<A HREF="k26c9.htm">קכט</A>
<A HREF="k26d0.htm">קל</A>
<A HREF="k26d1.htm">קלא</A>
<A HREF="k26d2.htm">קלב</A>
<A HREF="k26d3.htm">קלג</A>
<A HREF="k26d4.htm">קלד</A>
<A HREF="k26d5.htm">קלה</A>
<A HREF="k26d6.htm">קלו</A>
<A HREF="k26d7.htm">קלז</A>
<A HREF="k26d8.htm">קלח</A>
<A HREF="k26d9.htm">קלט</A>
<A HREF="k26e0.htm">קמ</A>
<A HREF="k26e1.htm">קמא</A>
<A HREF="k26e2.htm">קמב</A>
<A HREF="k26e3.htm">קמג</A>
<A HREF="k26e4.htm">קמד</A>
<A HREF="k26e5.htm">קמה</A>
<A HREF="k26e6.htm">קמו</A>
<A HREF="k26e7.htm">קמז</A>
<A HREF="k26e8.htm">קמח</A>
<A HREF="k26e9.htm">קמט</A>
<A HREF="k26f0.htm">קנ</A>
</P>
<HR>

<H1>תהילים פרק קיט</H1>

<A NAME="1"> </A>
<P><B>א</B>  אשרי תמימי-דרך--    ההולכים, בתורת יהוה.<BR>
<A NAME="2"> </A>
<B>ב</B>  אשרי, נוצרי עדותיו;    בכל-לב ידרשוהו.<BR>
<A NAME="3"> </A>
<B>ג</B>  אף, לא-פעלו עוולה;    בדרכיו הלכו.<BR>
<A NAME="4"> </A>
<B>ד</B>  אתה, ציווית פיקודיך--    לשמור מאוד.<BR>
<A NAME="5"> </A>
<B>ה</B>  אחליי, ייכונו דרכיי--    לשמור חוקיך.<BR>
<A NAME="6"> </A>
<B>ו</B>  אז לא-אבוש--    בהביטי, אל-כל-מצוותיך.<BR>
<A NAME="7"> </A>
<B>ז</B>  אודך, ביושר לבב--    בלומדי, משפטי צדקך.<BR>
<A NAME="8"> </A>
<B>ח</B>  את-חוקיך אשמור;    אל-תעזבני עד-מאוד.</P>
<A NAME="9"> </A>
<P><B>ט</B>  במה יזכה-נער, את-אורחו--    לשמור, כדברך.<BR>
<A NAME="10"> </A>
<B>י</B>  בכל-ליבי דרשתיך;    אל-תשגני, ממצוותיך.<BR>
<A NAME="11"> </A>
<B>יא</B>  בליבי, צפנתי אמרתך--    למען, לא אחטא-לך.<BR>
<A NAME="12"> </A>
<B>יב</B>  ברוך אתה יהוה--    למדני חוקיך.<BR>
<A NAME="13"> </A>
<B>יג</B>  בשפתיי סיפרתי--    כול, משפטי-פיך.<BR>
<A NAME="14"> </A>
<B>יד</B>  בדרך עדוותיך ששתי--    כעל כל-הון.<BR>
<A NAME="15"> </A>
<B>טו</B>  בפיקודיך אשיחה;    ואביטה, אורחותיך.<BR>
<A NAME="16"> </A>
<B>טז</B>  בחוקותיך אשתעשע;    לא אשכח דברך.</P>
<A NAME="17"> </A>
<P><B>יז</B>  גמול על-עבדך אחיה;    ואשמרה דברך.<BR>
<A NAME="18"> </A>
<B>יח</B>  גל-עיניי ואביטה--    נפלאות, מתורתך.<BR>
<A NAME="19"> </A>
<B>יט</B>  גר אנוכי בארץ;    אל-תסתר ממני, מצוותיך.<BR>
<A NAME="20"> </A>
<B>כ</B>  גרסה נפשי לתאבה--    אל-משפטיך בכל-עת.<BR>
<A NAME="21"> </A>
<B>כא</B>  גערת, זדים ארורים--    השוגים, ממצוותיך.<BR>
<A NAME="22"> </A>
<B>כב</B>  גל מעליי, חרפה ובוז:    כי עדותיך נצרתי.<BR>
<A NAME="23"> </A>
<B>כג</B>  גם ישבו שרים, בי נידברו--    עבדך, ישיח בחוקיך.<BR>
<A NAME="24"> </A>
<B>כד</B>  גם-עדותיך, שעשועיי--    אנשי עצתי.</P>
<A NAME="25"> </A>
<P><B>כה</B>  דבקה לעפר נפשי;    חייני, כדברך.<BR>
<A NAME="26"> </A>
<B>כו</B>  דרכיי סיפרתי, ותענני;    למדני חוקיך.<BR>
<A NAME="27"> </A>
<B>כז</B>  דרך-פיקודיך הבינני;    ואשיחה, בנפלאותיך.<BR>
<A NAME="28"> </A>
<B>כח</B>  דלפה נפשי, מתוגה;    קיימני, כדברך.<BR>
<A NAME="29"> </A>
<B>כט</B>  דרך-שקר, הסר ממני;    ותורתך חונני.<BR>
<A NAME="30"> </A>
<B>ל</B>  דרך-אמונה בחרתי;    משפטיך שיוויתי.<BR>
<A NAME="31"> </A>
<B>לא</B>  דבקתי בעדוותיך;    יהוה, אל-תבישני.<BR>
<A NAME="32"> </A>
<B>לב</B>  דרך-מצוותיך ארוץ:    כי תרחיב ליבי.</P>
<A NAME="33"> </A>
<P><B>לג</B>  הורני יהוה, דרך חוקיך;    ואצרנה עקב.<BR>
<A NAME="34"> </A>
<B>לד</B>  הבינני, ואצרה תורתך;    ואשמרנה בכל-לב.<BR>
<A NAME="35"> </A>
<B>לה</B>  הדריכני, בנתיב מצוותיך:    כי-בו חפצתי.<BR>
<A NAME="36"> </A>
<B>לו</B>  הט-ליבי, אל-עדוותיך;    ואל אל-בצע.<BR>
<A NAME="37"> </A>
<B>לז</B>  העבר עיניי, מראות שוא;    בדרכך חייני.<BR>
<A NAME="38"> </A>
<B>לח</B>  הקם לעבדך, אמרתך--    אשר, ליראתך.<BR>
<A NAME="39"> </A>
<B>לט</B>  העבר חרפתי, אשר יגורתי:    כי משפטיך טובים.<BR>
<A NAME="40"> </A>
<B>מ</B>  הנה, תאבתי לפיקודיך;    בצדקתך חייני.</P>
<A NAME="41"> </A>
<P><B>מא</B>  ויבואוני חסדיך יהוה;    תשועתך, כאמרתך.<BR>
<A NAME="42"> </A>
<B>מב</B>  ואענה חורפי דבר:    כי-בטחתי, בדברך.<BR>
<A NAME="43"> </A>
<B>מג</B>  ואל-תצל מפי דבר-אמת עד-מאוד:    כי למשפטיך, ייחלתי.<BR>
<A NAME="44"> </A>
<B>מד</B>  ואשמרה תורתך תמיד--    לעולם ועד.<BR>
<A NAME="45"> </A>
<B>מה</B>  ואתהלכה ברחבה:    כי פיקודיך דרשתי.<BR>
<A NAME="46"> </A>
<B>מו</B>  ואדברה בעדותיך, נגד מלכים;    ולא אבוש.<BR>
<A NAME="47"> </A>
<B>מז</B>  ואשתעשע במצוותיך,    אשר אהבתי.<BR>
<A NAME="48"> </A>
<B>מח</B>  ואשא-כפיי--אל-מצוותיך, אשר אהבתי;    ואשיחה בחוקיך.</P>
<A NAME="49"> </A>
<P><B>מט</B>  זכור-דבר, לעבדך--    על, אשר ייחלתני.<BR>
<A NAME="50"> </A>
<B>נ</B>  זאת נחמתי בעוניי:    כי אמרתך חייתני.<BR>
<A NAME="51"> </A>
<B>נא</B>  זדים, הליצוני עד-מאוד;    מתורתך, לא נטיתי.<BR>
<A NAME="52"> </A>
<B>נב</B>  זכרתי משפטיך מעולם יהוה;    ואתנחם.<BR>
<A NAME="53"> </A>
<B>נג</B>  זלעפה אחזתני, מרשעים--    עוזבי, תורתך.<BR>
<A NAME="54"> </A>
<B>נד</B>  זמירות, היו-לי חוקיך--    בבית מגוריי.<BR>
<A NAME="55"> </A>
<B>נה</B>  זכרתי בלילה שמך יהוה;    ואשמרה, תורתך.<BR>
<A NAME="56"> </A>
<B>נו</B>  זאת הייתה-לי:    כי פיקודיך נצרתי.</P>
<A NAME="57"> </A>
<P><B>נז</B>  חלקי יהוה אמרתי--    לשמור דבריך.<BR>
<A NAME="58"> </A>
<B>נח</B>  חיליתי פניך בכל-לב;    חונני, כאמרתך.<BR>
<A NAME="59"> </A>
<B>נט</B>  חישבתי דרכיי;    ואשיבה רגליי, אל-עדותיך.<BR>
<A NAME="60"> </A>
<B>ס</B>  חשתי, ולא התמהמהתי--    לשמור, מצוותיך.<BR>
<A NAME="61"> </A>
<B>סא</B>  חבלי רשעים עיוודוני;    תורתך, לא שכחתי.<BR>
<A NAME="62"> </A>
<B>סב</B>  חצות-לילה--אקום, להודות לך:    על, משפטי צדקך.<BR>
<A NAME="63"> </A>
<B>סג</B>  חבר אני, לכל-אשר יראוך;    ולשומרי, פיקודיך.<BR>
<A NAME="64"> </A>
<B>סד</B>  חסדך יהוה, מלאה הארץ;    חוקיך למדני.</P>
<A NAME="65"> </A>
<P><B>סה</B>  טוב, עשית עם-עבדך--    יהוה, כדברך.<BR>
<A NAME="66"> </A>
<B>סו</B>  טוב טעם ודעת למדני:    כי במצוותיך האמנתי.<BR>
<A NAME="67"> </A>
<B>סז</B>  טרם אענה, אני שוגג;    ועתה, אמרתך שמרתי.<BR>
<A NAME="68"> </A>
<B>סח</B>  טוב-אתה ומטיב;    למדני חוקיך.<BR>
<A NAME="69"> </A>
<B>סט</B>  טפלו עליי שקר זדים;    אני, בכל-לב אצור פיקודיך.<BR>
<A NAME="70"> </A>
<B>ע</B>  טפש כחלב ליבם;    אני, תורתך שיעשעתי.<BR>
<A NAME="71"> </A>
<B>עא</B>  טוב-לי כי-עוניתי--    למען, אלמד חוקיך.<BR>
<A NAME="72"> </A>
<B>עב</B>  טוב-לי תורת-פיך--    מאלפי, זהב וכסף.</P>
<A NAME="73"> </A>
<P><B>עג</B>  ידיך עשוני, ויכוננוני;    הבינני, ואלמדה מצוותיך.<BR>
<A NAME="74"> </A>
<B>עד</B>  יראיך, יראוני וישמחו:    כי לדברך ייחלתי.<BR>
<A NAME="75"> </A>
<B>עה</B>  ידעתי יהוה, כי-צדק משפטיך;    ואמונה, עיניתני.<BR>
<A NAME="76"> </A>
<B>עו</B>  יהי-נא חסדך לנחמני--    כאמרתך לעבדך.<BR>
<A NAME="77"> </A>
<B>עז</B>  יבואוני רחמיך ואחיה:    כי-תורתך, שעשועיי.<BR>
<A NAME="78"> </A>
<B>עח</B>  יבושו זדים, כי-שקר עיוותוני;    אני, אשיח בפיקודיך.<BR>
<A NAME="79"> </A>
<B>עט</B>  ישובו לי יראיך;    ויודעי, עדותיך.<BR>
<A NAME="80"> </A>
<B>פ</B>  יהי-ליבי תמים בחוקיך--    למען, לא אבוש.</P>
<A NAME="81"> </A>
<P><B>פא</B>  כלתה לתשועתך נפשי;    לדברך ייחלתי.<BR>
<A NAME="82"> </A>
<B>פב</B>  כלו עיניי, לאמרתך--    לאמור, מתיי תנחמני.<BR>
<A NAME="83"> </A>
<B>פג</B>  כי-הייתי, כנאד בקיטור--    חוקיך, לא שכחתי.<BR>
<A NAME="84"> </A>
<B>פד</B>  כמה ימי-עבדך;    מתיי תעשה ברודפיי משפט.<BR>
<A NAME="85"> </A>
<B>פה</B>  כרו-לי זדים שיחות--    אשר, לא כתורתך.<BR>
<A NAME="86"> </A>
<B>פו</B>  כל-מצוותיך אמונה;    שקר רדפוני עוזרני.<BR>
<A NAME="87"> </A>
<B>פז</B>  כמעט, כילוני בארץ;    ואני, לא-עזבתי פיקודיך.<BR>
<A NAME="88"> </A>
<B>פח</B>  כחסדך חייני;    ואשמרה, עדות פיך.</P>
<A NAME="89"> </A>
<P><B>פט</B>  לעולם יהוה--    דברך, ניצב בשמיים.<BR>
<A NAME="90"> </A>
<B>צ</B>  לדור ודור, אמונתך;    כוננת ארץ, ותעמוד.<BR>
<A NAME="91"> </A>
<B>צא</B>  למשפטיך, עמדו היום:    כי הכול עבדיך.<BR>
<A NAME="92"> </A>
<B>צב</B>  לולי תורתך, שעשועיי--    אז, אבדתי בעוניי.<BR>
<A NAME="93"> </A>
<B>צג</B>  לעולם, לא-אשכח פיקודיך:    כי בם, חייתני.<BR>
<A NAME="94"> </A>
<B>צד</B>  לך-אני, הושיעני:    כי פיקודיך דרשתי.<BR>
<A NAME="95"> </A>
<B>צה</B>  לי קיוו רשעים לאבדני;    עדותיך, אתבונן.<BR>
<A NAME="96"> </A>
<B>צו</B>  לכל-תכלה, ראיתי קץ;    רחבה מצוותך מאוד.</P>
<A NAME="97"> </A>
<P><B>צז</B>  מה-אהבתי תורתך:    כל-היום, היא שיחתי.<BR>
<A NAME="98"> </A>
<B>צח</B>  מאויביי, תחכמני מצוותך:    כי לעולם היא-לי.<BR>
<A NAME="99"> </A>
<B>צט</B>  מכל-מלמדיי השכלתי:    כי עדוותיך, שיחה לי.<BR>
<A NAME="100"> </A>
<B>ק</B>  מזקנים אתבונן:    כי פיקודיך נצרתי.<BR>
<A NAME="101"> </A>
<B>קא</B>  מכל-אורח רע, כליתי רגליי--    למען, אשמור דברך.<BR>
<A NAME="102"> </A>
<B>קב</B>  ממשפטיך לא-סרתי:    כי-אתה, הוריתני.<BR>
<A NAME="103"> </A>
<B>קג</B>  מה-נמלצו לחיכי, אמרתך--    מדבש לפי.<BR>
<A NAME="104"> </A>
<B>קד</B>  מפיקודיך אתבונן;    על כן, שנאתי כל-אורח שקר.</P>
<A NAME="105"> </A>
<P><B>קה</B>  נר-לרגלי דברך;    ואור, לנתיבתי.<BR>
<A NAME="106"> </A>
<B>קו</B>  נשבעתי ואקיימה--    לשמור, משפטי צדקך.<BR>
<A NAME="107"> </A>
<B>קז</B>  נעניתי עד-מאוד;    יהוה, חייני כדברך.<BR>
<A NAME="108"> </A>
<B>קח</B>  נדבות פי, רצה-נא יהוה;    ומשפטיך למדני.<BR>
<A NAME="109"> </A>
<B>קט</B>  נפשי בכפי תמיד;    ותורתך, לא שכחתי.<BR>
<A NAME="110"> </A>
<B>קי</B>  נתנו רשעים פח לי;    ומפיקודיך, לא תעיתי.<BR>
<A NAME="111"> </A>
<B>קיא</B>  נחלתי עדוותיך לעולם:    כי-ששון ליבי המה.<BR>
<A NAME="112"> </A>
<B>קיב</B>  נטיתי ליבי, לעשות חוקיך--    לעולם עקב.</P>
<A NAME="113"> </A>
<P><B>קיג</B>  סעפים שנאתי;    ותורתך אהבתי.<BR>
<A NAME="114"> </A>
<B>קיד</B>  סתרי ומגיני אתה;    לדברך ייחלתי.<BR>
<A NAME="115"> </A>
<B>קטו</B>  סורו-ממני מרעים;    ואצרה, מצוות אלוהיי.<BR>
<A NAME="116"> </A>
<B>קטז</B>  סומכני כאמרתך ואחיה;    ואל-תבישני, משברי.<BR>
<A NAME="117"> </A>
<B>קיז</B>  סעדני ואיוושעה;    ואשעה בחוקיך תמיד.<BR>
<A NAME="118"> </A>
<B>קיח</B>  סלית, כל-שוגים מחוקיך:    כי-שקר, תרמיתם.<BR>
<A NAME="119"> </A>
<B>קיט</B>  סיגים--השבת כל-רשעי-ארץ;    לכן, אהבתי עדותיך.<BR>
<A NAME="120"> </A>
<B>קכ</B>  סמר מפחדך בשרי;    וממשפטיך יראתי.</P>
<A NAME="121"> </A>
<P><B>קכא</B>  עשיתי, משפט וצדק;    בל-תניחני, לעושקיי.<BR>
<A NAME="122"> </A>
<B>קכב</B>  ערוב עבדך לטוב;    אל-יעשקוני זדים.<BR>
<A NAME="123"> </A>
<B>קכג</B>  עיניי, כלו לישועתך;    ולאמרת צדקך.<BR>
<A NAME="124"> </A>
<B>קכד</B>  עשה עם-עבדך כחסדך;    וחוקיך למדני.<BR>
<A NAME="125"> </A>
<B>קכה</B>  עבדך-אני הבינני;    ואדעה, עדותיך.<BR>
<A NAME="126"> </A>
<B>קכו</B>  עת, לעשות ליהוה--    הפרו, תורתך.<BR>
<A NAME="127"> </A>
<B>קכז</B>  על-כן, אהבתי מצוותיך--    מזהב ומפז.<BR>
<A NAME="128"> </A>
<B>קכח</B>  על-כן, כל-פיקודי כול יישרתי;    כל-אורח שקר שנאתי.</P>
<A NAME="129"> </A>
<P><B>קכט</B>  פלאות עדוותיך;    על-כן, נצרתם נפשי.<BR>
<A NAME="130"> </A>
<B>קל</B>  פתח דבריך יאיר;    מבין פתיים.<BR>
<A NAME="131"> </A>
<B>קלא</B>  פי-פערתי, ואשאפה:    כי למצוותיך יאבתי.<BR>
<A NAME="132"> </A>
<B>קלב</B>  פנה-אליי וחונני--    כמשפט, לאוהבי שמך.<BR>
<A NAME="133"> </A>
<B>קלג</B>  פעמיי, הכן באמרתך;    ואל-תשלט-בי כל-אוון.<BR>
<A NAME="134"> </A>
<B>קלד</B>  פדני, מעושק אדם;    ואשמרה, פיקודיך.<BR>
<A NAME="135"> </A>
<B>קלה</B>  פניך, האר בעבדך;    ולמדני, את-חוקיך.<BR>
<A NAME="136"> </A>
<B>קלו</B>  פלגי-מים, ירדו עיניי--    על, לא-שמרו תורתך.</P>
<A NAME="137"> </A>
<P><B>קלז</B>  צדיק אתה יהוה;    וישר, משפטיך.<BR>
<A NAME="138"> </A>
<B>קלח</B>  ציווית, צדק עדותיך;    ואמונה מאוד.<BR>
<A NAME="139"> </A>
<B>קלט</B>  צימתתני קנאתי:    כי-שכחו דבריך צריי.<BR>
<A NAME="140"> </A>
<B>קמ</B>  צרופה אמרתך מאוד;    ועבדך אהבה.<BR>
<A NAME="141"> </A>
<B>קמא</B>  צעיר אנוכי ונבזה;    פיקודיך, לא שכחתי.<BR>
<A NAME="142"> </A>
<B>קמב</B>  צדקתך צדק לעולם;    ותורתך אמת.<BR>
<A NAME="143"> </A>
<B>קמג</B>  צר-ומצוק מצאוני;    מצוותיך, שעשועיי.<BR>
<A NAME="144"> </A>
<B>קמד</B>  צדק עדוותיך לעולם;    הבינני ואחיה.</P>
<A NAME="145"> </A>
<P><B>קמה</B>  קראתי בכל-לב, ענני יהוה;    חוקיך אצורה.<BR>
<A NAME="146"> </A>
<B>קמו</B>  קראתיך הושיעני;    ואשמרה, עדותיך.<BR>
<A NAME="147"> </A>
<B>קמז</B>  קידמתי בנשף, ואשוועה;    לדברך ייחלתי.<BR>
<A NAME="148"> </A>
<B>קמח</B>  קידמו עיניי, אשמורות--    לשיח, באמרתך.<BR>
<A NAME="149"> </A>
<B>קמט</B>  קולי, שמעה כחסדך;    יהוה, כמשפטיך חייני.<BR>
<A NAME="150"> </A>
<B>קנ</B>  קרבו, רודפי זימה;    מתורתך רחקו.<BR>
<A NAME="151"> </A>
<B>קנא</B>  קרוב אתה יהוה;    וכל-מצוותיך אמת.<BR>
<A NAME="152"> </A>
<B>קנב</B>  קדם ידעתי, מעדותיך:    כי לעולם יסדתם.</P>
<A NAME="153"> </A>
<P><B>קנג</B>  ראה-עוניי וחלצני:    כי-תורתך, לא שכחתי.<BR>
<A NAME="154"> </A>
<B>קנד</B>  ריבה ריבי, וגאלני;    לאמרתך חייני.<BR>
<A NAME="155"> </A>
<B>קנה</B>  רחוק מרשעים ישועה:    כי חוקיך, לא דרשו.<BR>
<A NAME="156"> </A>
<B>קנו</B>  רחמיך רבים יהוה;    כמשפטיך חייני.<BR>
<A NAME="157"> </A>
<B>קנז</B>  רבים, רודפיי וצריי;    מעדוותיך, לא נטיתי.<BR>
<A NAME="158"> </A>
<B>קנח</B>  ראיתי בוגדים, ואתקוטטה--    אשר אמרתך, לא שמרו.<BR>
<A NAME="159"> </A>
<B>קנט</B>  ראה, כי-פיקודיך אהבתי;    יהוה, כחסדך חייני.<BR>
<A NAME="160"> </A>
<B>קס</B>  ראש-דברך אמת;    ולעולם, כל-משפט צדקך.</P>
<A NAME="161"> </A>
<P><B>קסא</B>  שרים, רדפוני חינם;    ומדברך, פחד ליבי.<BR>
<A NAME="162"> </A>
<B>קסב</B>  שש אנוכי, על-אמרתך--    כמוצא, שלל רב.<BR>
<A NAME="163"> </A>
<B>קסג</B>  שקר שנאתי, ואתעבה;    תורתך אהבתי.<BR>
<A NAME="164"> </A>
<B>קסד</B>  שבע ביום, היללתיך--    על, משפטי צדקך.<BR>
<A NAME="165"> </A>
<B>קסה</B>  שלום רב, לאוהבי תורתך;    ואין-למו מכשול.<BR>
<A NAME="166"> </A>
<B>קסו</B>  שיברתי לישועתך יהוה;    ומצוותיך עשיתי.<BR>
<A NAME="167"> </A>
<B>קסז</B>  שמרה נפשי, עדותיך;    ואוהבם מאוד.<BR>
<A NAME="168"> </A>
<B>קסח</B>  שמרתי פיקודיך, ועדותיך:    כי כל-דרכיי נגדך.</P>
<A NAME="169"> </A>
<P><B>קסט</B>  תקרב רינתי לפניך יהוה;    כדברך הבינני.<BR>
<A NAME="170"> </A>
<B>קע</B>  תבוא תחינתי לפניך;    כאמרתך, הצילני.<BR>
<A NAME="171"> </A>
<B>קעא</B>  תבענה שפתיי תהילה:    כי תלמדני חוקיך.<BR>
<A NAME="172"> </A>
<B>קעב</B>  תען לשוני, אמרתך:    כי כל-מצוותיך צדק.<BR>
<A NAME="173"> </A>
<B>קעג</B>  תהי-ידך לעוזרני:    כי פיקודיך בחרתי.<BR>
<A NAME="174"> </A>
<B>קעד</B>  תאבתי לישועתך יהוה;    ותורתך, שעשועיי.<BR>
<A NAME="175"> </A>
<B>קעה</B>  תחי-נפשי, ותהללך;    ומשפטיך יעזרוני.<BR>
<A NAME="176"> </A>
<B>קעו</B>  תעיתי--    כשה אובד, בקש עבדך:<BR>כי מצוותיך,    לא שכחתי.</P>

<HR>
<P CLASS=s>

<A HREF="k0.htm">תנ"ך</A> -
תהילים - <A HREF="k26.htm">הכול</A><BR>פרק
<A HREF="k2601.htm">א</A>
<A HREF="k2602.htm">ב</A>
<A HREF="k2603.htm">ג</A>
<A HREF="k2604.htm">ד</A>
<A HREF="k2605.htm">ה</A>
<A HREF="k2606.htm">ו</A>
<A HREF="k2607.htm">ז</A>
<A HREF="k2608.htm">ח</A>
<A HREF="k2609.htm">ט</A>
<A HREF="k2610.htm">י</A>
<A HREF="k2611.htm">יא</A>
<A HREF="k2612.htm">יב</A>
<A HREF="k2613.htm">יג</A>
<A HREF="k2614.htm">יד</A>
<A HREF="k2615.htm">טו</A>
<A HREF="k2616.htm">טז</A>
<A HREF="k2617.htm">יז</A>
<A HREF="k2618.htm">יח</A>
<A HREF="k2619.htm">יט</A>
<A HREF="k2620.htm">כ</A>
<A HREF="k2621.htm">כא</A>
<A HREF="k2622.htm">כב</A>
<A HREF="k2623.htm">כג</A>
<A HREF="k2624.htm">כד</A>
<A HREF="k2625.htm">כה</A>
<A HREF="k2626.htm">כו</A>
<A HREF="k2627.htm">כז</A>
<A HREF="k2628.htm">כח</A>
<A HREF="k2629.htm">כט</A>
<A HREF="k2630.htm">ל</A>
<A HREF="k2631.htm">לא</A>
<A HREF="k2632.htm">לב</A>
<A HREF="k2633.htm">לג</A>
<A HREF="k2634.htm">לד</A>
<A HREF="k2635.htm">לה</A>
<A HREF="k2636.htm">לו</A>
<A HREF="k2637.htm">לז</A>
<A HREF="k2638.htm">לח</A>
<A HREF="k2639.htm">לט</A>
<A HREF="k2640.htm">מ</A>
<A HREF="k2641.htm">מא</A>
<A HREF="k2642.htm">מב</A>
<A HREF="k2643.htm">מג</A>
<A HREF="k2644.htm">מד</A>
<A HREF="k2645.htm">מה</A>
<A HREF="k2646.htm">מו</A>
<A HREF="k2647.htm">מז</A>
<A HREF="k2648.htm">מח</A>
<A HREF="k2649.htm">מט</A>
<A HREF="k2650.htm">נ</A>
<A HREF="k2651.htm">נא</A>
<A HREF="k2652.htm">נב</A>
<A HREF="k2653.htm">נג</A>
<A HREF="k2654.htm">נד</A>
<A HREF="k2655.htm">נה</A>
<A HREF="k2656.htm">נו</A>
<A HREF="k2657.htm">נז</A>
<A HREF="k2658.htm">נח</A>
<A HREF="k2659.htm">נט</A>
<A HREF="k2660.htm">ס</A>
<A HREF="k2661.htm">סא</A>
<A HREF="k2662.htm">סב</A>
<A HREF="k2663.htm">סג</A>
<A HREF="k2664.htm">סד</A>
<A HREF="k2665.htm">סה</A>
<A HREF="k2666.htm">סו</A>
<A HREF="k2667.htm">סז</A>
<A HREF="k2668.htm">סח</A>
<A HREF="k2669.htm">סט</A>
<A HREF="k2670.htm">ע</A>
<A HREF="k2671.htm">עא</A>
<A HREF="k2672.htm">עב</A>
<A HREF="k2673.htm">עג</A>
<A HREF="k2674.htm">עד</A>
<A HREF="k2675.htm">עה</A>
<A HREF="k2676.htm">עו</A>
<A HREF="k2677.htm">עז</A>
<A HREF="k2678.htm">עח</A>
<A HREF="k2679.htm">עט</A>
<A HREF="k2680.htm">פ</A>
<A HREF="k2681.htm">פא</A>
<A HREF="k2682.htm">פב</A>
<A HREF="k2683.htm">פג</A>
<A HREF="k2684.htm">פד</A>
<A HREF="k2685.htm">פה</A>
<A HREF="k2686.htm">פו</A>
<A HREF="k2687.htm">פז</A>
<A HREF="k2688.htm">פח</A>
<A HREF="k2689.htm">פט</A>
<A HREF="k2690.htm">צ</A>
<A HREF="k2691.htm">צא</A>
<A HREF="k2692.htm">צב</A>
<A HREF="k2693.htm">צג</A>
<A HREF="k2694.htm">צד</A>
<A HREF="k2695.htm">צה</A>
<A HREF="k2696.htm">צו</A>
<A HREF="k2697.htm">צז</A>
<A HREF="k2698.htm">צח</A>
<A HREF="k2699.htm">צט</A>
<A HREF="k26a0.htm">ק</A>
<A HREF="k26a1.htm">קא</A>
<A HREF="k26a2.htm">קב</A>
<A HREF="k26a3.htm">קג</A>
<A HREF="k26a4.htm">קד</A>
<A HREF="k26a5.htm">קה</A>
<A HREF="k26a6.htm">קו</A>
<A HREF="k26a7.htm">קז</A>
<A HREF="k26a8.htm">קח</A>
<A HREF="k26a9.htm">קט</A>
<A HREF="k26b0.htm">קי</A>
<A HREF="k26b1.htm">קיא</A>
<A HREF="k26b2.htm">קיב</A>
<A HREF="k26b3.htm">קיג</A>
<A HREF="k26b4.htm">קיד</A>
<A HREF="k26b5.htm">קטו</A>
<A HREF="k26b6.htm">קטז</A>
<A HREF="k26b7.htm">קיז</A>
<A HREF="k26b8.htm">קיח</A>
קיט
<A HREF="k26c0.htm">קכ</A>
<A HREF="k26c1.htm">קכא</A>
<A HREF="k26c2.htm">קכב</A>
<A HREF="k26c3.htm">קכג</A>
<A HREF="k26c4.htm">קכד</A>
<A HREF="k26c5.htm">קכה</A>
<A HREF="k26c6.htm">קכו</A>
<A HREF="k26c7.htm">קכז</A>
<A HREF="k26c8.htm">קכח</A>
<A HREF="k26c9.htm">קכט</A>
<A HREF="k26d0.htm">קל</A>
<A HREF="k26d1.htm">קלא</A>
<A HREF="k26d2.htm">קלב</A>
<A HREF="k26d3.htm">קלג</A>
<A HREF="k26d4.htm">קלד</A>
<A HREF="k26d5.htm">קלה</A>
<A HREF="k26d6.htm">קלו</A>
<A HREF="k26d7.htm">קלז</A>
<A HREF="k26d8.htm">קלח</A>
<A HREF="k26d9.htm">קלט</A>
<A HREF="k26e0.htm">קמ</A>
<A HREF="k26e1.htm">קמא</A>
<A HREF="k26e2.htm">קמב</A>
<A HREF="k26e3.htm">קמג</A>
<A HREF="k26e4.htm">קמד</A>
<A HREF="k26e5.htm">קמה</A>
<A HREF="k26e6.htm">קמו</A>
<A HREF="k26e7.htm">קמז</A>
<A HREF="k26e8.htm">קמח</A>
<A HREF="k26e9.htm">קמט</A>
<A HREF="k26f0.htm">קנ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k26b9')</SCRIPT></P>
</BODY></HTML>
