<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
כה
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק כה</H1>

<A NAME="1"> </A>
<P><B>א</B> כי-יהיה ריב בין אנשים, וניגשו אל-המשפט ושפטום; והצדיקו, את-הצדיק, והרשיעו, את-הרשע. 
<A NAME="2"> </A>
<B>ב</B> והיה אם-בן הכות, הרשע--והפילו השופט והכהו לפניו, כדי רשעתו במספר. 
<A NAME="3"> </A>
<B>ג</B> ארבעים יכנו, לא יוסיף:  פן-יוסיף להכותו על-אלה מכה רבה, ונקלה אחיך לעיניך. 
<A NAME="4"> </A>
<B>ד</B> לא-תחסום שור, בדישו.  {ס}</P>
<A NAME="5"> </A>
<P><B>ה</B> כי-יישבו אחים יחדיו, ומת אחד מהם ובן אין-לו--לא-תהיה אשת-המת החוצה, לאיש זר:  יבמה יבוא עליה, ולקחה לו לאישה וייבמה. 
<A NAME="6"> </A>
<B>ו</B> והיה, הבכור אשר תלד--יקום, על-שם אחיו המת; ולא-יימחה שמו, מישראל. 
<A NAME="7"> </A>
<B>ז</B> ואם-לא יחפוץ האיש, לקחת את-יבמתו; ועלתה יבמתו השערה אל-הזקנים, ואמרה מיאן יבמי להקים לאחיו שם בישראל--לא אבה, יבמי. 
<A NAME="8"> </A>
<B>ח</B> וקראו-לו זקני-עירו, ודיברו אליו; ועמד ואמר, לא חפצתי לקחתה. 
<A NAME="9"> </A>
<B>ט</B> וניגשה יבמתו אליו, לעיני הזקנים, וחלצה נעלו מעל רגלו, וירקה בפניו; וענתה, ואמרה, ככה ייעשה לאיש, אשר לא-יבנה את-בית אחיו. 
<A NAME="10"> </A>
<B>י</B> ונקרא שמו, בישראל:  בית, חלוץ הנעל.  {ס}</P>
<A NAME="11"> </A>
<P><B>יא</B> כי-יינצו אנשים יחדיו, איש ואחיו, וקרבה אשת האחד, להציל את-אישה מיד מכהו; ושלחה ידה, והחזיקה במבושיו. 
<A NAME="12"> </A>
<B>יב</B> וקצותה, את-כפה:  לא תחוס, עינך.  {ס}</P>
<A NAME="13"> </A>
<P><B>יג</B> לא-יהיה לך בכיסך, אבן ואבן:  גדולה, וקטנה. 
<A NAME="14"> </A>
<B>יד</B> לא-יהיה לך בביתך, איפה ואיפה:  גדולה, וקטנה. 
<A NAME="15"> </A>
<B>טו</B> אבן שלמה וצדק יהיה-לך, איפה שלמה וצדק יהיה-לך--למען, יאריכו ימיך, על האדמה, אשר-יהוה אלוהיך נותן לך. 
<A NAME="16"> </A>
<B>טז</B> כי תועבת יהוה אלוהיך, כל-עושה אלה:  כול, עושה עוול.  {פ}</P>
<A NAME="17"> </A>
<P><B>יז</B> זכור, את אשר-עשה לך עמלק, בדרך, בצאתכם ממצריים. 
<A NAME="18"> </A>
<B>יח</B> אשר קרך בדרך, ויזנב בך כל-הנחשלים אחריך--ואתה, עייף ויגע; ולא ירא, אלוהים. 
<A NAME="19"> </A>
<B>יט</B> והיה בהניח יהוה אלוהיך לך מכל-אויביך מסביב, בארץ אשר יהוה-אלוהיך נותן לך נחלה לרשתה--תמחה את-זכר עמלק, מתחת השמיים; לא, תשכח.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
כה
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0525')</SCRIPT></P>
</BODY></HTML>
