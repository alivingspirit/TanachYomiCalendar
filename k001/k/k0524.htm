<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק כד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
כד
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק כד</H1>

<A NAME="1"> </A>
<P><B>א</B> כי-ייקח איש אישה, ובעלה; והיה אם-לא תמצא-חן בעיניו, כי-מצא בה ערוות דבר--וכתב לה ספר כריתות ונתן בידה, ושילחה מביתו. 
<A NAME="2"> </A>
<B>ב</B> ויצאה, מביתו; והלכה, והייתה לאיש-אחר. 
<A NAME="3"> </A>
<B>ג</B> ושנאה, האיש האחרון, וכתב לה ספר כריתות ונתן בידה, ושילחה מביתו; או כי ימות האיש האחרון, אשר-לקחה לו לאישה. 
<A NAME="4"> </A>
<B>ד</B> לא-יוכל בעלה הראשון אשר-שילחה לשוב לקחתה להיות לו לאישה, אחרי אשר הוטמאה--כי-תועבה היא, לפני יהוה; ולא תחטיא, את-הארץ, אשר יהוה אלוהיך, נותן לך נחלה.  {ס}</P>
<A NAME="5"> </A>
<P><B>ה</B> כי-ייקח איש, אישה חדשה--לא ייצא בצבא, ולא-יעבור עליו לכל-דבר:  נקי יהיה לביתו, שנה אחת, ושימח, את-אשתו אשר-לקח. 
<A NAME="6"> </A>
<B>ו</B> לא-יחבול ריחיים, ורכב:  כי-נפש, הוא חובל.  {ס}</P>
<A NAME="7"> </A>
<P><B>ז</B> כי-יימצא איש, גונב נפש מאחיו מבני ישראל, והתעמר-בו, ומכרו--ומת הגנב ההוא, וביערת הרע מקרבך.  {ס}</P>
<A NAME="8"> </A>
<P><B>ח</B> הישמר בנגע-הצרעת לשמור מאוד, ולעשות:  ככול אשר-יורו אתכם הכוהנים הלויים, כאשר ציוויתים--תשמרו לעשות. 
<A NAME="9"> </A>
<B>ט</B> זכור, את אשר-עשה יהוה אלוהיך למרים, בדרך, בצאתכם ממצריים.  {ס}</P>
<A NAME="10"> </A>
<P><B>י</B> כי-תשה בריעך, משאת מאומה--לא-תבוא אל-ביתו, לעבוט עבוטו. 
<A NAME="11"> </A>
<B>יא</B> בחוץ, תעמוד; והאיש, אשר אתה נושה בו, יוציא אליך את-העבוט, החוצה. 
<A NAME="12"> </A>
<B>יב</B> ואם-איש עני, הוא--לא תשכב, בעבוטו. 
<A NAME="13"> </A>
<B>יג</B> השב תשיב לו את-העבוט כבוא השמש, ושכב בשלמתו ובירכך; ולך תהיה צדקה, לפני יהוה אלוהיך.  {ס}</P>
<A NAME="14"> </A>
<P><B>יד</B> לא-תעשוק שכיר, עני ואביון, מאחיך, או מגרך אשר בארצך בשעריך. 
<A NAME="15"> </A>
<B>טו</B> ביומו תיתן שכרו ולא-תבוא עליו השמש, כי עני הוא, ואליו, הוא נושא את-נפשו; ולא-יקרא עליך אל-יהוה, והיה בך חטא.  {ס}</P>
<A NAME="16"> </A>
<P><B>טז</B> לא-יומתו אבות על-בנים, ובנים לא-יומתו על-אבות:  איש בחטאו, יומתו.  {ס}</P>
<A NAME="17"> </A>
<P><B>יז</B> לא תטה, משפט גר יתום; ולא תחבול, בגד אלמנה. 
<A NAME="18"> </A>
<B>יח</B> וזכרת, כי עבד היית במצריים, ויפדך יהוה אלוהיך, משם; על-כן אנוכי מצווך, לעשות, את-הדבר, הזה.  {ס}</P>
<A NAME="19"> </A>
<P><B>יט</B> כי תקצור קצירך בשדך ושכחת עומר בשדה, לא תשוב לקחתו--לגר ליתום ולאלמנה, יהיה:  למען יברכך יהוה אלוהיך, בכול מעשה ידיך.  {ס}</P>
<A NAME="20"> </A>
<P><B>כ</B> כי תחבוט זיתך, לא תפאר אחריך:  לגר ליתום ולאלמנה, יהיה. 
<A NAME="21"> </A>
<B>כא</B> כי תבצור כרמך, לא תעולל אחריך:  לגר ליתום ולאלמנה, יהיה. 
<A NAME="22"> </A>
<B>כב</B> וזכרת, כי-עבד היית בארץ מצריים; על-כן אנוכי מצווך, לעשות, את-הדבר, הזה.  {ס}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
כד
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0524')</SCRIPT></P>
</BODY></HTML>
