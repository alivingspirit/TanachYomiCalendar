<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עזרא פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
ח
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>עזרא פרק ח</H1>

<A NAME="1"> </A>
<P><B>א</B> ואלה ראשי אבותיהם, והתייחשם:  העולים עימי, במלכות ארתחשסתא המלך--מבבל.  {ס} 
<A NAME="2"> </A>
<B>ב</B> מבני פינחס גרשום,  {ס}  מבני איתמר דנייאל;  {ס}  מבני דויד, חטוש.  {ס} 
<A NAME="3"> </A>
<B>ג</B> מבני שכניה,  {ס}  מבני פרעוש זכריה; ועימו התייחש לזכרים, מאה וחמישים.  {ס} 
<A NAME="4"> </A>
<B>ד</B> מבני פחת מואב, אליהועיניי בן-זרחיה; ועימו, מאתיים הזכרים.  {ס} 
<A NAME="5"> </A>
<B>ה</B> מבני שכניה, בן-יחזיאל; ועימו, שלוש מאות הזכרים.  {ס} 
<A NAME="6"> </A>
<B>ו</B> ומבני עדין, עבד בן-יונתן; ועימו, חמישים הזכרים.  {ס} 
<A NAME="7"> </A>
<B>ז</B> ומבני עילם, ישעיה בן-עתליה; ועימו, שבעים הזכרים.  {ס} 
<A NAME="8"> </A>
<B>ח</B> ומבני שפטיה, זבדיה בן-מיכאל; ועימו, שמונים הזכרים.  {ס} 
<A NAME="9"> </A>
<B>ט</B> מבני יואב, עובדיה בן-יחיאל; ועימו, מאתיים ושמונה עשר הזכרים.  {ס} 
<A NAME="10"> </A>
<B>י</B> ומבני שלומית, בן-יוסיפיה; ועימו, מאה ושישים הזכרים.  {ס} 
<A NAME="11"> </A>
<B>יא</B> ומבני ביביי, זכריה בן-ביביי; ועימו, עשרים ושמונה הזכרים.  {ס} 
<A NAME="12"> </A>
<B>יב</B> ומבני עזגד, יוחנן בן-הקטן; ועימו, מאה ועשרה הזכרים.  {ס} 
<A NAME="13"> </A>
<B>יג</B> ומבני אדוניקם, אחרונים--ואלה שמותם, אליפלט יעיאל ושמעיה; ועימהם, שישים הזכרים.  {ס} 
<A NAME="14"> </A>
<B>יד</B> ומבני בגוויי, עותיי וזכור; ועימו, שבעים הזכרים.  {פ}</P>
<A NAME="15"> </A>
<P><B>טו</B> ואקבצם, אל-הנהר הבא אל-אהווא, ונחנה שם, ימים שלושה; ואבינה בעם ובכוהנים, ומבני לוי לא-מצאתי שם. 
<A NAME="16"> </A>
<B>טז</B> ואשלחה לאליעזר לאריאל לשמעיה ולאלנתן וליריב ולאלנתן ולנתן, ולזכריה ולמשולם--ראשים; וליויריב ולאלנתן, מבינים. 
<A NAME="17"> </A>
<B>יז</B> ואצווה אותם על-אידו הראש, בכסיפיא המקום; ואשימה בפיהם דברים לדבר אל-אידו אחיו הנתינים, בכסיפיא המקום--להביא-לנו משרתים, לבית אלוהינו. 
<A NAME="18"> </A>
<B>יח</B> ויביאו לנו כיד-אלוהינו הטובה עלינו, איש שכל--מבני מחלי, בן-לוי בן-ישראל; ושרביה ובניו ואחיו, שמונה עשר. 
<A NAME="19"> </A>
<B>יט</B> ואת-חשביה--ואיתו ישעיה, מבני מררי:  אחיו ובניהם, עשרים.  {ס}</P>
<A NAME="20"> </A>
<P><B>כ</B> ומן-הנתינים, שנתן דויד והשרים לעבודת הלויים--נתינים, מאתיים ועשרים:  כולם, ניקבו בשמות. 
<A NAME="21"> </A>
<B>כא</B> ואקרא שם צום על-הנהר אהווא, להתענות לפני אלוהינו--לבקש ממנו דרך ישרה, לנו ולטפנו ולכל-רכושנו. 
<A NAME="22"> </A>
<B>כב</B> כי בושתי, לשאול מן-המלך חיל ופרשים--לעוזרנו מאויב, בדרך:  כי-אמרנו למלך לאמור, יד-אלוהינו על-כל-מבקשיו לטובה, ועוזו ואפו, על כל-עוזביו. 
<A NAME="23"> </A>
<B>כג</B> ונצומה ונבקשה מאלוהינו, על-זאת; וייעתר, לנו. 
<A NAME="24"> </A>
<B>כד</B> ואבדילה משרי הכוהנים, שנים עשר--לשרביה חשביה, ועימהם מאחיהם עשרה. 
<A NAME="25"> </A>
<B>כה</B> ואשקולה להם, את-הכסף ואת-הזהב ואת-הכלים--תרומת בית-אלוהינו, ההרימו המלך ויועציו ושריו, וכל-ישראל, הנמצאים. 
<A NAME="26"> </A>
<B>כו</B> ואשקלה על-ידם כסף, כיכרים שש-מאות וחמישים, וכלי-כסף מאה, לכיכרים; זהב, מאה כיכר. 
<A NAME="27"> </A>
<B>כז</B> וכפורי זהב עשרים, לאדרכונים אלף; וכלי נחושת מוצהב טובה, שניים--חמודות, כזהב. 
<A NAME="28"> </A>
<B>כח</B> ואומרה אליהם, אתם קודש ליהוה, והכלים, קודש; והכסף והזהב נדבה, ליהוה אלוהי אבותיכם. 
<A NAME="29"> </A>
<B>כט</B> שקדו ושמרו, עד-תשקלו לפני שרי הכוהנים והלויים ושרי-האבות לישראל--בירושלים:  הלשכות, בית יהוה. 
<A NAME="30"> </A>
<B>ל</B> וקיבלו הכוהנים והלויים, משקל הכסף והזהב והכלים--להביא לירושלים, לבית אלוהינו.  {פ}</P>
<A NAME="31"> </A>
<P><B>לא</B> וניסעה מנהר אהווא, בשנים עשר לחודש הראשון--ללכת, ירושלים; ויד-אלוהינו, הייתה עלינו, ויצילנו, מכף אויב ואורב על-הדרך. 
<A NAME="32"> </A>
<B>לב</B> ונבוא, ירושלים; ונשב שם, ימים שלושה. 
<A NAME="33"> </A>
<B>לג</B> וביום הרביעי נשקל הכסף והזהב והכלים בבית אלוהינו, על יד-מרמות בן-אורייה הכוהן, ועימו, אלעזר בן-פינחס; ועימהם יוזבד בן-ישוע, ונועדיה בן-בינוי--הלויים. 
<A NAME="34"> </A>
<B>לד</B> במספר במשקל, לכול; וייכתב כל-המשקל, בעת ההיא.  {פ}</P>
<A NAME="35"> </A>
<P><B>לה</B> הבאים מהשבי בני-הגולה הקריבו עולות לאלוהי ישראל, פרים שנים-עשר על-כל-ישראל אילים תשעים ושישה כבשים שבעים ושבעה, צפירי חטאת, שנים עשר:  הכול, עולה ליהוה.  {פ}</P>
<A NAME="36"> </A>
<P><B>לו</B> וייתנו את-דתי המלך, לאחשדרפני המלך, ופחוות, עבר הנהר; ונישאו את-העם, ואת-בית האלוהים.  {ס}</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
ח
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35a08')</SCRIPT></P>
</BODY></HTML>
