<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
ג
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק ג</H1>

<A NAME="1"> </A>
<P><B>א</B> ויראני, את-יהושוע הכוהן הגדול, עומד, לפני מלאך יהוה; והשטן עומד על-ימינו, לשטנו. 
<A NAME="2"> </A>
<B>ב</B> ויאמר יהוה אל-השטן, יגער יהוה בך השטן, ויגער יהוה בך, הבוחר בירושלים; הלוא זה אוד, מוצל מאש. 
<A NAME="3"> </A>
<B>ג</B> ויהושוע, היה לבוש בגדים צואים; ועומד, לפני המלאך. 
<A NAME="4"> </A>
<B>ד</B> ויען ויאמר, אל-העומדים לפניו לאמור, הסירו הבגדים הצואים, מעליו; ויאמר אליו, ראה העברתי מעליך עוונך, והלבש אותך, מחלצות. 
<A NAME="5"> </A>
<B>ה</B> ואומר, ישימו צניף טהור על-ראשו; וישימו הצניף הטהור על-ראשו, וילבישוהו בגדים, ומלאך יהוה, עומד. 
<A NAME="6"> </A>
<B>ו</B> ויעד מלאך יהוה, ביהושוע לאמור. 
<A NAME="7"> </A>
<B>ז</B> כה-אמר יהוה צבאות, אם-בדרכיי תלך ואם את-משמרתי תשמור, וגם-אתה תדין את-ביתי, וגם תשמור את-חצריי--ונתתי לך מהלכים, בין העומדים האלה. 
<A NAME="8"> </A>
<B>ח</B> שמע-נא יהושוע הכוהן הגדול, אתה וריעיך היושבים לפניך--כי-אנשי מופת, המה:  כי-הנני מביא את-עבדי, צמח. 
<A NAME="9"> </A>
<B>ט</B> כי הנה האבן, אשר נתתי לפני יהושוע--על-אבן אחת, שבעה עיניים; הנני מפתח פיתוחה, נאום יהוה צבאות, ומשתי את-עוון הארץ-ההיא, ביום אחד. 
<A NAME="10"> </A>
<B>י</B> ביום ההוא, נאום יהוה צבאות, תקראו, איש לריעהו--אל-תחת גפן, ואל-תחת תאנה.</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
ג
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2303')</SCRIPT></P>
</BODY></HTML>
