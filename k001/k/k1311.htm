<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - הושע פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
יא
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>

<H1>הושע פרק יא</H1>

<A NAME="1"> </A>
<P><B>א</B> כי נער ישראל, ואוהבהו; וממצריים, קראתי לבני. 
<A NAME="2"> </A>
<B>ב</B> קראו, להם; כן, הלכו מפניהם--לבעלים יזבחו, ולפסילים יקטרון. 
<A NAME="3"> </A>
<B>ג</B> ואנוכי תירגלתי לאפריים, קחם על-זרועותיו; ולא ידעו, כי רפאתים. 
<A NAME="4"> </A>
<B>ד</B> בחבלי אדם אמשכם בעבותות אהבה, ואהיה להם כמרימי עול על לחיהם; ואט אליו, אוכיל. 
<A NAME="5"> </A>
<B>ה</B> לא ישוב אל-ארץ מצריים, ואשור הוא מלכו:  כי מיאנו, לשוב. 
<A NAME="6"> </A>
<B>ו</B> וחלה חרב בעריו, וכילתה בדיו ואכלה--ממועצותיהם. 
<A NAME="7"> </A>
<B>ז</B> ועמי תלואים, למשובתי; ואל-על, יקראוהו--יחד, לא ירומם. 
<A NAME="8"> </A>
<B>ח</B> איך אתנך אפריים, אמגנך ישראל--איך אתנך כאדמה, אשימך כצבויים; נהפך עליי ליבי, יחד נכמרו ניחומיי. 
<A NAME="9"> </A>
<B>ט</B> לא אעשה חרון אפי, לא אשוב לשחת אפריים:  כי אל אנוכי, ולא-איש--בקרבך קדוש, ולא אבוא בעיר. 
<A NAME="10"> </A>
<B>י</B> אחרי יהוה ילכו, כאריה ישאג:  כי-הוא ישאג, ויחרדו בנים מים. 
<A NAME="11"> </A>
<B>יא</B> יחרדו כציפור ממצריים, וכיונה מארץ אשור; והושבתים על-בתיהם, נאום-יהוה.  {ס}</P>

<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
<A HREF="k1301.htm">א</A>
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
יא
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1311')</SCRIPT></P>
</BODY></HTML>
