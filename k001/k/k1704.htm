<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יונה פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
<A HREF="k1701.htm">א</A>
<A HREF="k1702.htm">ב</A>
<A HREF="k1703.htm">ג</A>
ד
</P>
<HR>

<H1>יונה פרק ד</H1>

<A NAME="1"> </A>
<P><B>א</B> ויירע אל-יונה, רעה גדולה; וייחר, לו. 
<A NAME="2"> </A>
<B>ב</B> ויתפלל אל-יהוה ויאמר, אנה יהוה הלוא-זה דברי עד-היותי על-אדמתי--על-כן קידמתי, לברוח תרשישה:  כי ידעתי, כי אתה אל-חנון ורחום, ארך אפיים ורב-חסד, וניחם על-הרעה. 
<A NAME="3"> </A>
<B>ג</B> ועתה יהוה, קח-נא את-נפשי ממני:  כי טוב מותי, מחיי.  {ס}</P>
<A NAME="4"> </A>
<P><B>ד</B> ויאמר יהוה, ההיטב חרה לך. 
<A NAME="5"> </A>
<B>ה</B> וייצא יונה מן-העיר, ויישב מקדם לעיר; ויעש לו שם סוכה, ויישב תחתיה בצל, עד אשר יראה, מה-יהיה בעיר. 
<A NAME="6"> </A>
<B>ו</B> וימן יהוה-אלוהים קיקיון ויעל מעל ליונה, להיות צל על-ראשו, להציל לו, מרעתו; וישמח יונה על-הקיקיון, שמחה גדולה. 
<A NAME="7"> </A>
<B>ז</B> וימן האלוהים תולעת, בעלות השחר למוחרת; ותך את-הקיקיון, וייבש. 
<A NAME="8"> </A>
<B>ח</B> ויהי כזרוח השמש, וימן אלוהים רוח קדים חרישית, ותך השמש על-ראש יונה, ויתעלף; וישאל את-נפשו, למות, ויאמר, טוב מותי מחיי. 
<A NAME="9"> </A>
<B>ט</B> ויאמר אלוהים אל-יונה, ההיטב חרה-לך על-הקיקיון; ויאמר, היטב חרה-לי עד-מוות. 
<A NAME="10"> </A>
<B>י</B> ויאמר יהוה--אתה חסת על-הקיקיון, אשר לא-עמלת בו ולא גידלתו:  שבן-לילה היה, ובן-לילה אבד. 
<A NAME="11"> </A>
<B>יא</B> ואני לא אחוס, על-נינווה העיר הגדולה--אשר יש-בה הרבה משתים-עשרה רבו אדם, אשר לא-ידע בין-ימינו לשמאלו, ובהמה, רבה.  {ש}</P>

<HR>
<P CLASS=s>

<A HREF="k0.htm">תנ"ך</A> -
יונה - <A HREF="k17.htm">הכול</A><BR>פרק
<A HREF="k1701.htm">א</A>
<A HREF="k1702.htm">ב</A>
<A HREF="k1703.htm">ג</A>
ד
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1704')</SCRIPT></P>
</BODY></HTML>
