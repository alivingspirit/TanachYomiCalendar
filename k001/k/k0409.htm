<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2013 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
ט
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק ט</H1>

<A NAME="1"> </A>
<P><B>א</B> וידבר יהוה אל-משה במדבר-סיניי בשנה השנית לצאתם מארץ מצריים, בחודש הראשון--לאמור. 
<A NAME="2"> </A>
<B>ב</B> ויעשו בני-ישראל את-הפסח, במועדו. 
<A NAME="3"> </A>
<B>ג</B> בארבעה עשר-יום בחודש הזה בין הערביים, תעשו אותו--במועדו; ככל-חוקותיו וככל-משפטיו, תעשו אותו. 
<A NAME="4"> </A>
<B>ד</B> וידבר משה אל-בני ישראל, לעשות הפסח. 
<A NAME="5"> </A>
<B>ה</B> ויעשו את-הפסח בראשון בארבעה עשר יום לחודש, בין הערביים--במדבר סיניי:  ככול אשר ציווה יהוה, את-משה--כן עשו, בני ישראל. 
<A NAME="6"> </A>
<B>ו</B> ויהי אנשים, אשר היו טמאים לנפש אדם, ולא-יכלו לעשות-הפסח, ביום ההוא; ויקרבו לפני משה, ולפני אהרון--ביום ההוא. 
<A NAME="7"> </A>
<B>ז</B> ויאמרו האנשים ההמה, אליו, אנחנו טמאים, לנפש אדם; למה ניגרע, לבלתי הקריב את-קרבן יהוה במועדו, בתוך, בני ישראל. 
<A NAME="8"> </A>
<B>ח</B> ויאמר אליהם, משה:  עמדו ואשמעה, מה-יצווה יהוה לכם.  {פ}</P>
<A NAME="9"> </A>
<P><B>ט</B> וידבר יהוה, אל-משה לאמור. 
<A NAME="10"> </A>
<B>י</B> דבר אל-בני ישראל, לאמור:  איש איש כי-יהיה-טמא לנפש או בדרך רחוקה לכם, או לדורותיכם, ועשה פסח, ליהוה. 
<A NAME="11"> </A>
<B>יא</B> בחודש השני בארבעה עשר יום, בין הערביים--יעשו אותו:  על-מצות ומרורים, יאכלוהו. 
<A NAME="12"> </A>
<B>יב</B> לא-ישאירו ממנו עד-בוקר, ועצם לא ישברו-בו; ככל-חוקת הפסח, יעשו אותו. 
<A NAME="13"> </A>
<B>יג</B> והאיש אשר-הוא טהור ובדרך לא-היה, וחדל לעשות הפסח--ונכרתה הנפש ההיא, מעמיה:  כי קרבן יהוה, לא הקריב במועדו--חטאו יישא, האיש ההוא. 
<A NAME="14"> </A>
<B>יד</B> וכי-יגור איתכם גר, ועשה פסח ליהוה--כחוקת הפסח וכמשפטו, כן יעשה:  חוקה אחת יהיה לכם, ולגר ולאזרח הארץ.  {ס}</P>
<A NAME="15"> </A>
<P><B>טו</B> וביום, הקים את-המשכן, כיסה הענן את-המשכן, לאוהל העדות; ובערב יהיה על-המשכן, כמראה-אש--עד-בוקר. 
<A NAME="16"> </A>
<B>טז</B> כן יהיה תמיד, הענן יכסנו; ומראה-אש, לילה. 
<A NAME="17"> </A>
<B>יז</B> ולפי היעלות הענן, מעל האוהל--ואחרי כן, יסעו בני ישראל; ובמקום, אשר ישכון-שם הענן--שם יחנו, בני ישראל. 
<A NAME="18"> </A>
<B>יח</B> על-פי יהוה, יסעו בני ישראל, ועל-פי יהוה, יחנו:  כל-ימי, אשר ישכון הענן על-המשכן--יחנו. 
<A NAME="19"> </A>
<B>יט</B> ובהאריך הענן על-המשכן, ימים רבים--ושמרו בני-ישראל את-משמרת יהוה, ולא ייסעו. 
<A NAME="20"> </A>
<B>כ</B> ויש אשר יהיה הענן, ימים מספר--על-המשכן; על-פי יהוה יחנו, ועל-פי יהוה ייסעו. 
<A NAME="21"> </A>
<B>כא</B> ויש אשר-יהיה הענן, מערב עד-בוקר, ונעלה הענן בבוקר, ונסעו; או יומם ולילה, ונעלה הענן ונסעו. 
<A NAME="22"> </A>
<B>כב</B> או-יומיים או-חודש או-ימים, בהאריך הענן על-המשכן לשכון עליו, יחנו בני-ישראל, ולא ייסעו; ובהיעלותו, ייסעו. 
<A NAME="23"> </A>
<B>כג</B> על-פי יהוה יחנו, ועל-פי יהוה ייסעו:  את-משמרת יהוה שמרו, על-פי יהוה ביד-משה.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
ט
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0409')</SCRIPT></P>
</BODY></HTML>
