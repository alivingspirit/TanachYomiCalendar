<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
טו
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק טו</H1>

<A NAME="1"> </A>
<P><B>א</B> ויהי הגורל, למטה בני יהודה--למשפחותם:  אל-גבול אדום מדבר-צין נגבה, מקצה תימן. 
<A NAME="2"> </A>
<B>ב</B> ויהי להם גבול נגב, מקצה ים המלח, מן-הלשון, הפונה נגבה. 
<A NAME="3"> </A>
<B>ג</B> ויצא אל-מנגב למעלה עקרבים, ועבר צינה, ועלה מנגב, לקדש ברנע; ועבר חצרון ועלה אדרה, ונסב הקרקעה. 
<A NAME="4"> </A>
<B>ד</B> ועבר עצמונה, ויצא נחל מצריים, והיו תוצאות הגבול, ימה; זה-יהיה לכם, גבול נגב. 
<A NAME="5"> </A>
<B>ה</B> וגבול קדמה ים המלח, עד-קצה הירדן; וגבול לפאת צפונה, מלשון הים, מקצה, הירדן. 
<A NAME="6"> </A>
<B>ו</B> ועלה הגבול, בית חוגלה, ועבר, מצפון לבית הערבה; ועלה הגבול, אבן בוהן בן-ראובן. 
<A NAME="7"> </A>
<B>ז</B> ועלה הגבול דבירה, מעמק עכור, וצפונה פונה אל-הגלגל אשר-נוכח למעלה אדומים, אשר מנגב לנחל; ועבר הגבול אל-מי-עין שמש, והיו תוצאותיו אל-עין רוגל. 
<A NAME="8"> </A>
<B>ח</B> ועלה הגבול גיא בן-הינום, אל-כתף היבוסי מנגב--היא, ירושלים; ועלה הגבול אל-ראש ההר, אשר על-פני גיא-הינום ימה, אשר בקצה עמק-רפאים, צפונה. 
<A NAME="9"> </A>
<B>ט</B> ותאר הגבול מראש ההר, אל-מעיין מי נפתוח, ויצא, אל-ערי הר-עפרון; ותאר הגבול בעלה, היא קרית יערים. 
<A NAME="10"> </A>
<B>י</B> ונסב הגבול מבעלה ימה, אל-הר שעיר, ועבר אל-כתף הר-יערים מצפונה, היא כסלון; וירד בית-שמש, ועבר תמנה. 
<A NAME="11"> </A>
<B>יא</B> ויצא הגבול אל-כתף עקרון, צפונה, ותאר הגבול שיכרונה, ועבר הר-הבעלה ויצא יבנאל; והיו תוצאות הגבול, ימה. 
<A NAME="12"> </A>
<B>יב</B> וגבול ים, הימה הגדול וגבול; זה גבול בני-יהודה, סביב--למשפחותם. 
<A NAME="13"> </A>
<B>יג</B> ולכלב בן-יפונה, נתן חלק בתוך בני-יהודה, אל-פי יהוה, ליהושוע--את-קרית ארבע אבי הענק, היא חברון. 
<A NAME="14"> </A>
<B>יד</B> ויורש משם כלב, את-שלושה בני הענק--את-ששיי ואת-אחימן ואת-תלמיי, ילידי הענק. 
<A NAME="15"> </A>
<B>טו</B> ויעל משם, אל-יושבי דביר; ושם-דביר לפנים, קרית-ספר. 
<A NAME="16"> </A>
<B>טז</B> ויאמר כלב, אשר-יכה את-קרית-ספר ולכדה--ונתתי לו את-עכסה בתי, לאישה. 
<A NAME="17"> </A>
<B>יז</B> וילכדה עותניאל בן-קנז, אחי כלב; וייתן-לו את-עכסה בתו, לאישה. 
<A NAME="18"> </A>
<B>יח</B> ויהי בבואה, ותסיתהו לשאול מאת-אביה שדה, ותצנח, מעל החמור; ויאמר-לה כלב, מה-לך. 
<A NAME="19"> </A>
<B>יט</B> ותאמר תנה-לי ברכה, כי ארץ הנגב נתתני, ונתת לי, גולות מים; וייתן-לה, את גולות עילייות, ואת, גולות תחתייות.  {פ}</P>
<A NAME="20"> </A>
<P><B>כ</B> זאת, נחלת מטה בני-יהודה--למשפחותם. 
<A NAME="21"> </A>
<B>כא</B> ויהיו הערים, מקצה למטה בני-יהודה, אל-גבול אדום, בנגבה--קבצאל ועדר, ויגור. 
<A NAME="22"> </A>
<B>כב</B> וקינה ודימונה, ועדעדה. 
<A NAME="23"> </A>
<B>כג</B> וקדש וחצור, ויתנן. 
<A NAME="24"> </A>
<B>כד</B> זיף וטלם, ובעלות. 
<A NAME="25"> </A>
<B>כה</B> וחצור חדתה וקרייות, חצרון היא חצור. 
<A NAME="26"> </A>
<B>כו</B> אמם ושמע, ומולדה. 
<A NAME="27"> </A>
<B>כז</B> וחצר גדה וחשמון, ובית פלט. 
<A NAME="28"> </A>
<B>כח</B> וחצר שועל ובאר שבע, ובזיותיה. 
<A NAME="29"> </A>
<B>כט</B> בעלה ועיים, ועצם. 
<A NAME="30"> </A>
<B>ל</B> ואלתולד וכסיל, וחורמה. 
<A NAME="31"> </A>
<B>לא</B> וציקלג ומדמנה, וסנסנה. 
<A NAME="32"> </A>
<B>לב</B> ולבאות ושלחים, ועין ורימון:  כל-ערים עשרים ותשע, וחצריהן.  {ס}</P>
<A NAME="33"> </A>
<P><B>לג</B> בשפילה--אשתאול וצורעה, ואשנה. 
<A NAME="34"> </A>
<B>לד</B> וזנוח ועין גנים, תפוח והעינם. 
<A NAME="35"> </A>
<B>לה</B> ירמות, ועדולם, שוכה, ועזקה. 
<A NAME="36"> </A>
<B>לו</B> ושעריים, ועדיתיים, והגדרה, וגדרותיים:  ערים ארבע-עשרה, וחצריהן.  {ס}</P>
<A NAME="37"> </A>
<P><B>לז</B> צנן וחדשה, ומגדל-גד. 
<A NAME="38"> </A>
<B>לח</B> ודלען והמצפה, ויוקתאל. 
<A NAME="39"> </A>
<B>לט</B> לכיש ובוצקת, ועגלון. 
<A NAME="40"> </A>
<B>מ</B> וכבון ולחמס, וכתליש. 
<A NAME="41"> </A>
<B>מא</B> וגדרות, בית-דגון ונעמה ומקדה:  ערים שש-עשרה, וחצריהן.  {ס}</P>
<A NAME="42"> </A>
<P><B>מב</B> לבנה ועתר, ועשן. 
<A NAME="43"> </A>
<B>מג</B> ויפתח ואשנה, ונציב. 
<A NAME="44"> </A>
<B>מד</B> וקעילה ואכזיב, ומרשה:  ערים תשע, וחצריהן.  {ס}</P>
<A NAME="45"> </A>
<P><B>מה</B> עקרון ובנותיה, וחצריה. 
<A NAME="46"> </A>
<B>מו</B> מעקרון, וימה:  כול אשר-על-יד אשדוד, וחצריהן.  {ס}</P>
<A NAME="47"> </A>
<P><B>מז</B> אשדוד בנותיה וחצריה, עזה בנותיה וחצריה--עד-נחל מצריים; והים הגדול, וגבול.  {ס}</P>
<A NAME="48"> </A>
<P><B>מח</B> ובהר--שמיר ויתיר, ושוכה. 
<A NAME="49"> </A>
<B>מט</B> ודנה וקרית-סנה, היא דביר.  {ס}</P>
<A NAME="50"> </A>
<P><B>נ</B> וענב ואשתמה, וענים. 
<A NAME="51"> </A>
<B>נא</B> וגושן וחולון, וגילה:  ערים אחת-עשרה, וחצריהן.  {ס}</P>
<A NAME="52"> </A>
<P><B>נב</B> ארב ורומה, ואשען. 
<A NAME="53"> </A>
<B>נג</B> וינום ובית-תפוח, ואפקה. 
<A NAME="54"> </A>
<B>נד</B> וחומטה, וקרית ארבע היא חברון--וציעור:  ערים תשע, וחצריהן.  {ס}</P>
<A NAME="55"> </A>
<P><B>נה</B> מעון כרמל, וזיף ויוטה. 
<A NAME="56"> </A>
<B>נו</B> ויזרעאל ויוקדעם, וזנוח. 
<A NAME="57"> </A>
<B>נז</B> הקין, גבעה ותמנה:  ערים עשר, וחצריהן.  {ס}</P>
<A NAME="58"> </A>
<P><B>נח</B> חלחול בית-צור, וגדור. 
<A NAME="59"> </A>
<B>נט</B> ומערת ובית-ענות, ואלתקון:  ערים שש, וחצריהן.  {פ}</P>
<A NAME="60"> </A>
<P><B>ס</B> קרית-בעל, היא קרית יערים--והרבה:  ערים שתיים, וחצריהן.  {ס}</P>
<A NAME="61"> </A>
<P><B>סא</B> במדבר--בית, הערבה, מידין, וסככה. 
<A NAME="62"> </A>
<B>סב</B> והנבשן ועיר-המלח, ועין גדי:  ערים שש, וחצריהן. 
<A NAME="63"> </A>
<B>סג</B> ואת-היבוסי יושבי ירושלים, לא-יכלו בני-יהודה להורישם; ויישב היבוסי את-בני יהודה, בירושלים, עד, היום הזה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
<A HREF="k0609.htm">ט</A>
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
טו
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0615')</SCRIPT></P>
</BODY></HTML>
