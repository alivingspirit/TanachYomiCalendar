<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
א
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק א</H1>

<A NAME="1"> </A>
<P><B>א</B> ויהי, בימי אחשוורוש:  הוא אחשוורוש, המולך מהודו ועד-כוש--שבע ועשרים ומאה, מדינה. 
<A NAME="2"> </A>
<B>ב</B> בימים, ההם--כשבת המלך אחשוורוש, על כיסא מלכותו, אשר, בשושן הבירה. 
<A NAME="3"> </A>
<B>ג</B> בשנת שלוש, למולכו, עשה משתה, לכל-שריו ועבדיו:  חיל פרס ומדיי, הפרתמים ושרי המדינות--לפניו. 
<A NAME="4"> </A>
<B>ד</B> בהראותו, את-עושר כבוד מלכותו, ואת-יקר, תפארת גדולתו; ימים רבים, שמונים ומאת יום. 
<A NAME="5"> </A>
<B>ה</B> ובמלאות הימים האלה, עשה המלך לכל-העם הנמצאים בשושן הבירה למגדול ועד-קטן משתה--שבעת ימים:  בחצר, גינת ביתן המלך. 
<A NAME="6"> </A>
<B>ו</B> <BIG>ח</BIG>ור כרפס ותכלת, אחוז בחבלי-בוץ וארגמן, על-גלילי כסף, ועמודי שש; מיטות זהב וכסף, על ריצפת בהט-ושש--ודר וסוחרת. 
<A NAME="7"> </A>
<B>ז</B> והשקות בכלי זהב, וכלים מכלים שונים; ויין מלכות רב, כיד המלך. 
<A NAME="8"> </A>
<B>ח</B> והשתייה כדת, אין אונס:  כי-כן ייסד המלך, על כל-רב ביתו--לעשות, כרצון איש-ואיש.  {ס}</P>
<A NAME="9"> </A>
<P><B>ט</B> גם ושתי המלכה, עשתה משתה נשים--בית, המלכות, אשר, למלך אחשוורוש. 
<A NAME="10"> </A>
<B>י</B> ביום, השביעי, כטוב לב-המלך, ביין--אמר למהומן ביזתא חרבונא בגתא ואבגתא, זתר וכרכס, שבעת הסריסים, המשרתים את-פני המלך אחשוורוש. 
<A NAME="11"> </A>
<B>יא</B> להביא את-ושתי המלכה, לפני המלך--בכתר מלכות:  להראות העמים והשרים את-יופייה, כי-טובת מראה היא. 
<A NAME="12"> </A>
<B>יב</B> ותמאן המלכה ושתי, לבוא בדבר המלך, אשר, ביד הסריסים; ויקצוף המלך מאוד, וחמתו בערה בו.  {ס}</P>
<A NAME="13"> </A>
<P><B>יג</B> ויאמר המלך, לחכמים יודעי העיתים:  כי-כן, דבר המלך, לפני, כל-יודעי דת ודין. 
<A NAME="14"> </A>
<B>יד</B> והקרוב אליו, כרשנא שתר אדמתא תרשיש, מרס מרסנא, ממוכן--שבעת שרי פרס ומדיי, רואי פני המלך, היושבים ראשונה, במלכות. 
<A NAME="15"> </A>
<B>טו</B> כדת, מה-לעשות, במלכה, ושתי--על אשר לא-עשתה, את-מאמר המלך אחשוורוש, ביד, הסריסים.  {ס}</P>
<A NAME="16"> </A>
<P><B>טז</B> ויאמר ממוכן, לפני המלך והשרים, לא על-המלך לבדו, עוותה ושתי המלכה:  כי על-כל-השרים, ועל-כל-העמים, אשר, בכל-מדינות המלך אחשוורוש. 
<A NAME="17"> </A>
<B>יז</B> כי-ייצא דבר-המלכה על-כל-הנשים, להבזות בעליהן בעיניהן:  באומרם, המלך אחשוורוש אמר להביא את-ושתי המלכה לפניו--ולא-באה. 
<A NAME="18"> </A>
<B>יח</B> והיום הזה תאמרנה שרות פרס-ומדיי, אשר שמעו את-דבר המלכה, לכול, שרי המלך; וכדיי, ביזיון וקצף. 
<A NAME="19"> </A>
<B>יט</B> אם-על-המלך טוב, ייצא דבר-מלכות מלפניו, וייכתב בדתי פרס-ומדיי, ולא יעבור:  אשר לא-תבוא ושתי, לפני המלך אחשוורוש, ומלכותה ייתן המלך, לרעותה הטובה ממנה. 
<A NAME="20"> </A>
<B>כ</B> ונשמע פתגם המלך אשר-יעשה בכל-מלכותו, כי רבה היא; וכל-הנשים, ייתנו יקר לבעליהן--למגדול, ועד-קטן. 
<A NAME="21"> </A>
<B>כא</B> וייטב, הדבר, בעיני המלך, והשרים; ויעש המלך, כדבר ממוכן. 
<A NAME="22"> </A>
<B>כב</B> וישלח ספרים, אל-כל-מדינות המלך--אל-מדינה ומדינה ככתבה, ואל-עם ועם כלשונו:  להיות כל-איש שורר בביתו, ומדבר כלשון עמו.  {ס}</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
א
<A HREF="k3302.htm">ב</A>
<A HREF="k3303.htm">ג</A>
<A HREF="k3304.htm">ד</A>
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3301')</SCRIPT></P>
</BODY></HTML>
