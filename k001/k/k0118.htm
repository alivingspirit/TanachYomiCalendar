<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
יח
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>

<H1>בראשית פרק יח</H1>

<A NAME="1"> </A>
<P><B>א</B> ויירא אליו יהוה, באילוני ממרא; והוא יושב פתח-האוהל, כחום היום. 
<A NAME="2"> </A>
<B>ב</B> ויישא עיניו, וירא, והנה שלושה אנשים, ניצבים עליו; וירא, וירץ לקראתם מפתח האוהל, וישתחו, ארצה. 
<A NAME="3"> </A>
<B>ג</B> ויאמר:  אדוניי, אם-נא מצאתי חן בעיניך--אל-נא תעבור, מעל עבדך. 
<A NAME="4"> </A>
<B>ד</B> יוקח-נא מעט-מים, ורחצו רגליכם; והישענו, תחת העץ. 
<A NAME="5"> </A>
<B>ה</B> ואקחה פת-לחם וסעדו ליבכם, אחר תעבורו--כי-על-כן עברתם, על-עבדכם; ויאמרו, כן תעשה כאשר דיברת. 
<A NAME="6"> </A>
<B>ו</B> וימהר אברהם האוהלה, אל-שרה; ויאמר, מהרי שלוש סאים קמח סולת--לושי, ועשי עוגות. 
<A NAME="7"> </A>
<B>ז</B> ואל-הבקר, רץ אברהם; וייקח בן-בקר רך וטוב, וייתן אל-הנער, וימהר, לעשות אותו. 
<A NAME="8"> </A>
<B>ח</B> וייקח חמאה וחלב, ובן-הבקר אשר עשה, וייתן, לפניהם; והוא-עומד עליהם תחת העץ, ויאכלו. 
<A NAME="9"> </A>
<B>ט</B> ויאמרו אליו, איה שרה אשתך; ויאמר, הנה באוהל. 
<A NAME="10"> </A>
<B>י</B> ויאמר, שוב אשוב אליך כעת חיה, והנה-בן, לשרה אשתך; ושרה שומעת פתח האוהל, והוא אחריו. 
<A NAME="11"> </A>
<B>יא</B> ואברהם ושרה זקנים, באים בימים; חדל להיות לשרה, אורח כנשים. 
<A NAME="12"> </A>
<B>יב</B> ותצחק שרה, בקרבה לאמור:  אחרי בלותי הייתה-לי עדנה, ואדוני זקן. 
<A NAME="13"> </A>
<B>יג</B> ויאמר יהוה, אל-אברהם:  למה זה צחקה שרה לאמור, האף אומנם אלד--ואני זקנתי. 
<A NAME="14"> </A>
<B>יד</B> הייפלא מיהוה, דבר; למועד אשוב אליך, כעת חיה--ולשרה בן. 
<A NAME="15"> </A>
<B>טו</B> ותכחש שרה לאמור לא צחקתי, כי יראה; ויאמר לא, כי צחקת. 
<A NAME="16"> </A>
<B>טז</B> ויקומו משם האנשים, וישקיפו על-פני סדום; ואברהם--הולך עימם, לשלחם. 
<A NAME="17"> </A>
<B>יז</B> ויהוה, אמר:  המכסה אני מאברהם, אשר אני עושה. 
<A NAME="18"> </A>
<B>יח</B> ואברהם--היה יהיה לגוי גדול, ועצום; ונברכו-בו--כול, גויי הארץ. 
<A NAME="19"> </A>
<B>יט</B> כי ידעתיו, למען אשר יצווה את-בניו ואת-ביתו אחריו, ושמרו דרך יהוה, לעשות צדקה ומשפט--למען, הביא יהוה על-אברהם, את אשר-דיבר, עליו. 
<A NAME="20"> </A>
<B>כ</B> ויאמר יהוה, זעקת סדום ועמורה כי-רבה; וחטאתם--כי כבדה, מאוד. 
<A NAME="21"> </A>
<B>כא</B> ארדה-נא ואראה, הכצעקתה הבאה אליי עשו כלה; ואם-לא, אדעה. 
<A NAME="22"> </A>
<B>כב</B> ויפנו משם האנשים, וילכו סדומה; ואברהם--עודנו עומד, לפני יהוה. 
<A NAME="23"> </A>
<B>כג</B> וייגש אברהם, ויאמר:  האף תספה, צדיק עם-רשע. 
<A NAME="24"> </A>
<B>כד</B> אוליי יש חמישים צדיקים, בתוך העיר; האף תספה ולא-תישא למקום, למען חמישים הצדיקים אשר בקרבה. 
<A NAME="25"> </A>
<B>כה</B> חלילה לך מעשות כדבר הזה, להמית צדיק עם-רשע, והיה כצדיק, כרשע; חלילה לך--השופט כל-הארץ, לא יעשה משפט. 
<A NAME="26"> </A>
<B>כו</B> ויאמר יהוה, אם-אמצא בסדום חמישים צדיקים בתוך העיר--ונשאתי לכל-המקום, בעבורם. 
<A NAME="27"> </A>
<B>כז</B> ויען אברהם, ויאמר:  הנה-נא הואלתי לדבר אל-אדוניי, ואנוכי עפר ואפר. 
<A NAME="28"> </A>
<B>כח</B> אוליי יחסרון חמישים הצדיקים, חמישה--התשחית בחמישה, את-כל-העיר; ויאמר, לא אשחית, אם-אמצא שם, ארבעים וחמישה. 
<A NAME="29"> </A>
<B>כט</B> ויוסף עוד לדבר אליו, ויאמר, אוליי יימצאון שם, ארבעים; ויאמר לא אעשה, בעבור הארבעים. 
<A NAME="30"> </A>
<B>ל</B> ויאמר אל-נא ייחר לאדוניי, ואדברה--אוליי יימצאון שם, שלושים; ויאמר לא אעשה, אם-אמצא שם שלושים. 
<A NAME="31"> </A>
<B>לא</B> ויאמר, הנה-נא הואלתי לדבר אל-אדוניי--אוליי יימצאון שם, עשרים; ויאמר לא אשחית, בעבור העשרים. 
<A NAME="32"> </A>
<B>לב</B> ויאמר אל-נא ייחר לאדוניי, ואדברה אך-הפעם--אוליי יימצאון שם, עשרה; ויאמר לא אשחית, בעבור העשרה. 
<A NAME="33"> </A>
<B>לג</B> וילך יהוה--כאשר כילה, לדבר אל-אברהם; ואברהם, שב למקומו.</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
יח
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
<A HREF="k0132.htm">לב</A>
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0118')</SCRIPT></P>
</BODY></HTML>
