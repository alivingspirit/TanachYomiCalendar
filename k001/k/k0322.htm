<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק כב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
כב
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק כב</H1>

<A NAME="1"> </A>
<P><B>א</B> וידבר יהוה, אל-משה לאמור. 
<A NAME="2"> </A>
<B>ב</B> דבר אל-אהרון ואל-בניו, ויינזרו מקודשי בני-ישראל, ולא יחללו, את-שם קודשי--אשר הם מקדישים לי, אני יהוה. 
<A NAME="3"> </A>
<B>ג</B> אמור אליהם, לדורותיכם כל-איש אשר-יקרב מכל-זרעכם אל-הקודשים אשר יקדישו בני-ישראל ליהוה, וטומאתו, עליו:  ונכרתה הנפש ההיא, מלפניי--אני יהוה. 
<A NAME="4"> </A>
<B>ד</B> איש איש מזרע אהרון, והוא צרוע או זב--בקודשים לא יאכל, עד אשר יטהר; והנוגע, בכל-טמא-נפש, או איש, אשר-תצא ממנו שכבת-זרע. 
<A NAME="5"> </A>
<B>ה</B> או-איש אשר ייגע, בכל-שרץ אשר יטמא-לו; או באדם אשר יטמא-לו, לכול טומאתו. 
<A NAME="6"> </A>
<B>ו</B> נפש אשר תיגע-בו, וטמאה עד-הערב; ולא יאכל מן-הקודשים, כי אם-רחץ בשרו במים. 
<A NAME="7"> </A>
<B>ז</B> ובא השמש, וטהר; ואחר יאכל מן-הקודשים, כי לחמו הוא. 
<A NAME="8"> </A>
<B>ח</B> נבילה וטריפה לא יאכל, לטומאה-בה:  אני, יהוה. 
<A NAME="9"> </A>
<B>ט</B> ושמרו את-משמרתי, ולא-ישאו עליו חטא, ומתו בו, כי יחללוהו:  אני יהוה, מקדשם. 
<A NAME="10"> </A>
<B>י</B> וכל-זר, לא-יאכל קודש; תושב כוהן ושכיר, לא-יאכל קודש. 
<A NAME="11"> </A>
<B>יא</B> וכוהן, כי-יקנה נפש קניין כספו--הוא, יאכל בו; ויליד ביתו, הם יאכלו בלחמו. 
<A NAME="12"> </A>
<B>יב</B> ובת-כוהן--כי תהיה, לאיש זר:  היא, בתרומת הקודשים לא תאכל. 
<A NAME="13"> </A>
<B>יג</B> ובת-כוהן כי תהיה אלמנה וגרושה, וזרע אין לה--ושבה אל-בית אביה כנעוריה, מלחם אביה תאכל; וכל-זר, לא-יאכל בו. 
<A NAME="14"> </A>
<B>יד</B> ואיש, כי-יאכל קודש בשגגה--ויסף חמישיתו עליו, ונתן לכוהן את-הקודש. 
<A NAME="15"> </A>
<B>טו</B> ולא יחללו, את-קודשי בני ישראל--את אשר-ירימו, ליהוה. 
<A NAME="16"> </A>
<B>טז</B> והשיאו אותם עוון אשמה, באוכלם את-קודשיהם:  כי אני יהוה, מקדשם.  {פ}</P>
<A NAME="17"> </A>
<P><B>יז</B> וידבר יהוה, אל-משה לאמור. 
<A NAME="18"> </A>
<B>יח</B> דבר אל-אהרון ואל-בניו, ואל כל-בני ישראל, ואמרת, אליהם:  איש איש מבית ישראל ומן-הגר בישראל, אשר יקריב קרבנו לכל-נדריהם ולכל-נדבותם, אשר-יקריבו ליהוה, לעולה. 
<A NAME="19"> </A>
<B>יט</B> לרצונכם:  תמים זכר--בבקר, בכשבים ובעיזים. 
<A NAME="20"> </A>
<B>כ</B> כול אשר-בו מום, לא תקריבו:  כי-לא לרצון, יהיה לכם. 
<A NAME="21"> </A>
<B>כא</B> ואיש, כי-יקריב זבח-שלמים ליהוה, לפלא-נדר או לנדבה, בבקר או בצאן--תמים יהיה לרצון, כל-מום לא יהיה-בו. 
<A NAME="22"> </A>
<B>כב</B> עוורת או שבור או-חרוץ או-יבלת, או גרב או ילפת--לא-תקריבו אלה, ליהוה; ואישה, לא-תיתנו מהם על-המזבח--ליהוה. 
<A NAME="23"> </A>
<B>כג</B> ושור ושה, שרוע וקלוט--נדבה תעשה אותו, ולנדר לא יירצה. 
<A NAME="24"> </A>
<B>כד</B> ומעוך וכתות ונתוק וכרות, לא תקריבו ליהוה; ובארצכם, לא תעשו. 
<A NAME="25"> </A>
<B>כה</B> ומיד בן-נכר, לא תקריבו את-לחם אלוהיכם--מכל-אלה:  כי מושחתם בהם מום בם, לא יירצו לכם.  {ס}</P>
<A NAME="26"> </A>
<P><B>כו</B> וידבר יהוה, אל-משה לאמור. 
<A NAME="27"> </A>
<B>כז</B> שור או-כשב או-עז כי ייוולד, והיה שבעת ימים תחת אימו; ומיום השמיני, והלאה, יירצה, לקרבן אישה ליהוה. 
<A NAME="28"> </A>
<B>כח</B> ושור, או-שה--אותו ואת-בנו, לא תשחטו ביום אחד. 
<A NAME="29"> </A>
<B>כט</B> וכי-תזבחו זבח-תודה, ליהוה--לרצונכם, תזבחו. 
<A NAME="30"> </A>
<B>ל</B> ביום ההוא ייאכל, לא-תותירו ממנו עד-בוקר:  אני, יהוה. 
<A NAME="31"> </A>
<B>לא</B> ושמרתם, מצוותיי, ועשיתם, אותם:  אני, יהוה. 
<A NAME="32"> </A>
<B>לב</B> ולא תחללו, את-שם קודשי, ונקדשתי, בתוך בני ישראל:  אני יהוה, מקדשכם. 
<A NAME="33"> </A>
<B>לג</B> המוציא אתכם מארץ מצריים, להיות לכם לאלוהים:  אני, יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
כב
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0322')</SCRIPT></P>
</BODY></HTML>
