<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ירמיהו פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
טז
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>

<H1>ירמיהו פרק טז</H1>

<A NAME="1"> </A>
<P><B>א</B> ויהי דבר-יהוה, אליי לאמור. 
<A NAME="2"> </A>
<B>ב</B> לא-תיקח לך, אישה; ולא-יהיו לך בנים ובנות, במקום הזה.  {ס}</P>
<A NAME="3"> </A>
<P><B>ג</B> כי-כה אמר יהוה, על-הבנים ועל-הבנות, היילודים, במקום הזה; ועל-אימותם היולדות אותם, ועל-אבותם המולידים אותם--בארץ הזאת. 
<A NAME="4"> </A>
<B>ד</B> ממותי תחלואים ימותו, לא ייספדו ולא ייקברו--לדומן על-פני האדמה, יהיו; ובחרב וברעב, יכלו, והייתה נבלתם למאכל, לעוף השמיים ולבהמת הארץ.  {ס}</P>
<A NAME="5"> </A>
<P><B>ה</B> כי-כה אמר יהוה, אל-תבוא בית מרזח, ואל-תלך לספוד, ואל-תנוד להם:  כי-אספתי את-שלומי מאת העם הזה, נאום-יהוה--את-החסד, ואת-הרחמים. 
<A NAME="6"> </A>
<B>ו</B> ומתו גדולים וקטנים בארץ הזאת, לא ייקברו; ולא-יספדו להם--ולא יתגודד, ולא ייקרח להם. 
<A NAME="7"> </A>
<B>ז</B> ולא-יפרסו להם על-אבל, לנחמו על-מת; ולא-ישקו אותם כוס תנחומים, על-אביו ועל-אימו. 
<A NAME="8"> </A>
<B>ח</B> ובית-משתה לא-תבוא, לשבת אותם, לאכול, ולשתות.  {פ}</P>
<A NAME="9"> </A>
<P><B>ט</B> כי כה אמר יהוה צבאות, אלוהי ישראל, הנני משבית מן-המקום הזה לעיניכם, ובימיכם--קול ששון וקול שמחה, קול חתן וקול כלה. 
<A NAME="10"> </A>
<B>י</B> והיה, כי תגיד לעם הזה, את כל-הדברים, האלה; ואמרו אליך, על-מה דיבר יהוה עלינו את כל-הרעה הגדולה הזאת, ומה עווננו ומה חטאתנו, אשר חטאנו ליהוה אלוהינו. 
<A NAME="11"> </A>
<B>יא</B> ואמרת אליהם, על אשר-עזבו אבותיכם אותי נאום-יהוה, וילכו אחרי אלוהים אחרים, ויעבדום וישתחוו להם; ואותי עזבו, ואת-תורתי לא שמרו. 
<A NAME="12"> </A>
<B>יב</B> ואתם הרעותם לעשות, מאבותיכם; והנכם הולכים, איש אחרי שרירות ליבו-הרע, לבלתי, שמוע אליי. 
<A NAME="13"> </A>
<B>יג</B> והטלתי אתכם, מעל הארץ הזאת, על-הארץ, אשר לא ידעתם אתם ואבותיכם; ועבדתם-שם את-אלוהים אחרים, יומם ולילה, אשר לא-אתן לכם, חנינה.  {פ}</P>
<A NAME="14"> </A>
<P><B>יד</B> לכן הנה-ימים באים, נאום-יהוה; ולא-ייאמר עוד חי-יהוה, אשר העלה את-בני ישראל מארץ מצריים. 
<A NAME="15"> </A>
<B>טו</B> כי אם-חי-יהוה, אשר העלה את-בני ישראל מארץ צפון, ומכול הארצות, אשר הדיחם שמה; והשיבותים, על-אדמתם, אשר נתתי, לאבותם.  {פ}</P>
<A NAME="16"> </A>
<P><B>טז</B> הנני שולח לדייגים רבים, נאום-יהוה--ודיגום; ואחרי-כן, אשלח לרבים ציידים, וצדום מעל כל-הר ומעל כל-גבעה, ומנקיקי הסלעים. 
<A NAME="17"> </A>
<B>יז</B> כי עיניי על-כל-דרכיהם, לא נסתרו מלפניי; ולא-נצפן עוונם, מנגד עיניי. 
<A NAME="18"> </A>
<B>יח</B> ושילמתי ראשונה, משנה עוונם וחטאתם, על, חללם את-ארצי:  בנבלת שיקוציהם ותועבותיהם, מלאו את-נחלתי.  {פ}</P>
<A NAME="19"> </A>
<P><B>יט</B> יהוה עוזי ומעוזי, ומנוסי--ביום צרה; אליך, גויים יבואו מאפסי-ארץ, ויאמרו אך-שקר נחלו אבותינו, הבל ואין-בם מועיל. 
<A NAME="20"> </A>
<B>כ</B> היעשה-לו אדם, אלוהים; והמה, לא אלוהים. 
<A NAME="21"> </A>
<B>כא</B> לכן, הנני מודיעם, בפעם הזאת, אודיעם את-ידי ואת-גבורתי; וידעו, כי-שמי יהוה.  {ס}</P>

<HR>
<P CLASS=s>

<A HREF="k0.htm">תנ"ך</A> -
ירמיהו - <A HREF="k11.htm">הכול</A><BR>פרק
<A HREF="k1101.htm">א</A>
<A HREF="k1102.htm">ב</A>
<A HREF="k1103.htm">ג</A>
<A HREF="k1104.htm">ד</A>
<A HREF="k1105.htm">ה</A>
<A HREF="k1106.htm">ו</A>
<A HREF="k1107.htm">ז</A>
<A HREF="k1108.htm">ח</A>
<A HREF="k1109.htm">ט</A>
<A HREF="k1110.htm">י</A>
<A HREF="k1111.htm">יא</A>
<A HREF="k1112.htm">יב</A>
<A HREF="k1113.htm">יג</A>
<A HREF="k1114.htm">יד</A>
<A HREF="k1115.htm">טו</A>
טז
<A HREF="k1117.htm">יז</A>
<A HREF="k1118.htm">יח</A>
<A HREF="k1119.htm">יט</A>
<A HREF="k1120.htm">כ</A>
<A HREF="k1121.htm">כא</A>
<A HREF="k1122.htm">כב</A>
<A HREF="k1123.htm">כג</A>
<A HREF="k1124.htm">כד</A>
<A HREF="k1125.htm">כה</A>
<A HREF="k1126.htm">כו</A>
<A HREF="k1127.htm">כז</A>
<A HREF="k1128.htm">כח</A>
<A HREF="k1129.htm">כט</A>
<A HREF="k1130.htm">ל</A>
<A HREF="k1131.htm">לא</A>
<A HREF="k1132.htm">לב</A>
<A HREF="k1133.htm">לג</A>
<A HREF="k1134.htm">לד</A>
<A HREF="k1135.htm">לה</A>
<A HREF="k1136.htm">לו</A>
<A HREF="k1137.htm">לז</A>
<A HREF="k1138.htm">לח</A>
<A HREF="k1139.htm">לט</A>
<A HREF="k1140.htm">מ</A>
<A HREF="k1141.htm">מא</A>
<A HREF="k1142.htm">מב</A>
<A HREF="k1143.htm">מג</A>
<A HREF="k1144.htm">מד</A>
<A HREF="k1145.htm">מה</A>
<A HREF="k1146.htm">מו</A>
<A HREF="k1147.htm">מז</A>
<A HREF="k1148.htm">מח</A>
<A HREF="k1149.htm">מט</A>
<A HREF="k1150.htm">נ</A>
<A HREF="k1151.htm">נא</A>
<A HREF="k1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1116')</SCRIPT></P>
</BODY></HTML>
