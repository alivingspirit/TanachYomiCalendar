<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עזרא פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
י
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>עזרא פרק י</H1>

<A NAME="1"> </A>
<P><B>א</B> וכהתפלל עזרא, וכהתוודותו, בוכה ומתנפל, לפני בית האלוהים:  נקבצו אליו מישראל קהל רב-מאוד, אנשים ונשים וילדים--כי-בכו העם, הרבה-בכה.  {ס}</P>
<A NAME="2"> </A>
<P><B>ב</B> ויען שכניה בן-יחיאל מבני עילם, ויאמר לעזרא--אנחנו מעלנו באלוהינו, ונושב נשים נוכרייות מעמי הארץ; ועתה יש-מקוה לישראל, על-זאת. 
<A NAME="3"> </A>
<B>ג</B> ועתה נכרות-ברית לאלוהינו להוציא כל-נשים והנולד מהם, בעצת אדוניי, והחרדים, במצות אלוהינו; וכתורה, ייעשה. 
<A NAME="4"> </A>
<B>ד</B> קום כי-עליך הדבר, ואנחנו עימך:  חזק, ועשה.  {פ}</P>
<A NAME="5"> </A>
<P><B>ה</B> ויקם עזרא וישבע את-שרי הכוהנים הלויים וכל-ישראל, לעשות כדבר הזה--ויישבעו. 
<A NAME="6"> </A>
<B>ו</B> ויקם עזרא, מלפני בית האלוהים, וילך, אל-לשכת יהוחנן בן-אלישיב; וילך שם, לחם לא-אכל ומים לא-שתה--כי מתאבל, על-מעל הגולה.  {ס}</P>
<A NAME="7"> </A>
<P><B>ז</B> ויעבירו קול ביהודה וירושלים, לכול בני הגולה--להיקבץ, ירושלים. 
<A NAME="8"> </A>
<B>ח</B> וכול אשר לא-יבוא לשלושת הימים, כעצת השרים והזקנים--יוחרם, כל-רכושו; והוא ייבדל, מקהל הגולה.  {ס}</P>
<A NAME="9"> </A>
<P><B>ט</B> וייקבצו כל-אנשי-יהודה ובנימין ירושלים לשלושת הימים, הוא חודש התשיעי--בעשרים בחודש; ויישבו כל-העם, ברחוב בית האלוהים, מרעידים על-הדבר, ומהגשמים.  {פ}</P>
<A NAME="10"> </A>
<P><B>י</B> ויקם עזרא הכוהן, ויאמר אליהם, אתם מעלתם, ותושיבו נשים נוכרייות--להוסיף, על-אשמת ישראל. 
<A NAME="11"> </A>
<B>יא</B> ועתה, תנו תודה ליהוה אלוהי-אבותיכם--ועשו רצונו; והיבדלו מעמי הארץ, ומן-הנשים הנוכרייות. 
<A NAME="12"> </A>
<B>יב</B> ויענו כל-הקהל ויאמרו, קול גדול:  כן כדברך עלינו, לעשות. 
<A NAME="13"> </A>
<B>יג</B> אבל העם רב והעת גשמים, ואין כוח לעמוד בחוץ; והמלאכה, לא-ליום אחד ולא לשניים--כי-הרבינו לפשוע, בדבר הזה. 
<A NAME="14"> </A>
<B>יד</B> יעמדו-נא שרינו לכל-הקהל וכול אשר בערינו, ההושיב נשים נוכרייות יבוא לעיתים מזומנים, ועימהם זקני-עיר ועיר, ושופטיה:  עד להשיב חרון אף-אלוהינו, ממנו--עד, לדבר הזה.  {פ}</P>
<A NAME="15"> </A>
<P><B>טו</B> אך יונתן בן-עשהאל ויחזיה בן-תקווה, עמדו על-זאת; ומשולם ושבתיי הלוי, עזרום. 
<A NAME="16"> </A>
<B>טז</B> ויעשו-כן, בני הגולה, וייבדלו עזרא הכוהן אנשים ראשי האבות לבית אבותם, וכולם בשמות; ויישבו, ביום אחד לחודש העשירי, לדריווש, הדבר. 
<A NAME="17"> </A>
<B>יז</B> ויכלו בכול--אנשים, ההושיבו נשים נוכרייות:  עד יום אחד, לחודש הראשון.  {פ}</P>
<A NAME="18"> </A>
<P><B>יח</B> ויימצא מבני הכוהנים, אשר הושיבו נשים נוכרייות:  מבני ישוע בן-יוצדק, ואחיו--מעשיה ואליעזר, ויריב וגדליה. 
<A NAME="19"> </A>
<B>יט</B> וייתנו ידם, להוציא נשיהם; ואשמים איל-צאן, על-אשמתם.  {ס} 
<A NAME="20"> </A>
<B>כ</B> ומבני אימר, חנני וזבדיה.  {ס} 
<A NAME="21"> </A>
<B>כא</B> ומבני, חרים--מעשיה ואלייה ושמעיה, ויחיאל ועוזייה. 
<A NAME="22"> </A>
<B>כב</B> ומבני, פשחור--אליועיניי מעשיה ישמעאל נתנאל, יוזבד ואלעשה.  {ס} 
<A NAME="23"> </A>
<B>כג</B> ומן-הלויים--יוזבד ושמעי, וקליה הוא קליטא, פתחיה יהודה, ואליעזר.  {ס} 
<A NAME="24"> </A>
<B>כד</B> ומן-המשוררים, אלישיב; ומן-השוערים, שלום וטלם ואורי.  {ס} 
<A NAME="25"> </A>
<B>כה</B> ומישראל--מבני פרעוש רמיה וייזייה ומלכייה, ומיימין ואלעזר, ומלכייה, ובניה.  {ס} 
<A NAME="26"> </A>
<B>כו</B> ומבני, עילם--מתניה זכריה ויחיאל ועבדי, וירמות ואלייה.  {ס} 
<A NAME="27"> </A>
<B>כז</B> ומבני, זתוא--אליועיניי אלישיב מתניה וירמות, וזבד ועזיזא.  {ס} 
<A NAME="28"> </A>
<B>כח</B> ומבני, ביביי--יהוחנן חנניה, זביי עתליי.  {ס} 
<A NAME="29"> </A>
<B>כט</B> ומבני, בני--משולם מלוך ועדיה, ישוב ושאל ורמות.  {ס} 
<A NAME="30"> </A>
<B>ל</B> ומבני פחת מואב, עדנא וכלל, בניה מעשיה מתניה בצלאל, ובינוי ומנשה.  {ס} 
<A NAME="31"> </A>
<B>לא</B> ובני, חרים--אליעזר יישייה מלכייה, שמעיה שמעון. 
<A NAME="32"> </A>
<B>לב</B> בנימין מלוך, שמריה.  {ס} 
<A NAME="33"> </A>
<B>לג</B> מבני, חשום--מתניי מתתה זבד אליפלט, ירמיי מנשה שמעי.  {ס} 
<A NAME="34"> </A>
<B>לד</B> מבני בני, מעדיי עמרם ואואל.  {ס} 
<A NAME="35"> </A>
<B>לה</B> בניה בדיה, כלוהו. 
<A NAME="36"> </A>
<B>לו</B> וניה מרמות, אלישיב. 
<A NAME="37"> </A>
<B>לז</B> מתניה מתניי, ויעשיי. 
<A NAME="38"> </A>
<B>לח</B> ובני ובינוי, שמעי. 
<A NAME="39"> </A>
<B>לט</B> ושלמיה ונתן, ועדיה. 
<A NAME="40"> </A>
<B>מ</B> מכנדביי ששיי, שריי. 
<A NAME="41"> </A>
<B>מא</B> עזראל ושלמיהו, שמריה. 
<A NAME="42"> </A>
<B>מב</B> שלום אמריה, יוסף.  {ס} 
<A NAME="43"> </A>
<B>מג</B> מבני, נבו--יעיאל מתיתיה זבד זבינא, ידיי ויואל בניה. 
<A NAME="44"> </A>
<B>מד</B> כל-אלה, נשאו נשים נוכרייות; ויש מהם נשים, וישימו בנים.  {פ}</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
י
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35a10')</SCRIPT></P>
</BODY></HTML>
