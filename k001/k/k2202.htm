<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - חגיי פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
חגיי - <A HREF="k22.htm">הכול</A><BR>פרק
<A HREF="k2201.htm">א</A>
ב
</P>
<HR>

<H1>חגיי פרק ב</H1>

<A NAME="1"> </A>
<P><B>א</B> בשביעי, בעשרים ואחד לחודש--היה, דבר-יהוה, ביד-חגיי הנביא, לאמור. 
<A NAME="2"> </A>
<B>ב</B> אמור-נא, אל-זרובבל בן-שלתיאל פחת יהודה, ואל-יהושוע בן-יהוצדק, הכוהן הגדול--ואל-שארית העם, לאמור. 
<A NAME="3"> </A>
<B>ג</B> מי בכם, הנשאר, אשר ראה את-הבית הזה, בכבודו הראשון; ומה אתם רואים אותו, עתה--הלוא כמוהו כאין, בעיניכם. 
<A NAME="4"> </A>
<B>ד</B> ועתה חזק זרובבל נאום-יהוה וחזק יהושוע בן-יהוצדק הכוהן הגדול וחזק כל-עם הארץ, נאום-יהוה--ועשו:  כי-אני איתכם, נאום יהוה צבאות. 
<A NAME="5"> </A>
<B>ה</B> את-הדבר אשר-כרתי איתכם, בצאתכם ממצריים, ורוחי, עומדת בתוככם--אל-תיראו.  {ס}</P>
<A NAME="6"> </A>
<P><B>ו</B> כי כה אמר יהוה צבאות, עוד אחת מעט היא; ואני, מרעיש את-השמיים ואת-הארץ, ואת-הים, ואת-החרבה. 
<A NAME="7"> </A>
<B>ז</B> והרעשתי, את-כל-הגויים, ובאו, חמדת כל-הגויים; ומילאתי את-הבית הזה, כבוד--אמר, יהוה צבאות. 
<A NAME="8"> </A>
<B>ח</B> לי הכסף, ולי הזהב--נאום, יהוה צבאות. 
<A NAME="9"> </A>
<B>ט</B> גדול יהיה כבוד הבית הזה האחרון, מן-הראשון--אמר, יהוה צבאות; ובמקום הזה אתן שלום, נאום יהוה צבאות.  {פ}</P>
<A NAME="10"> </A>
<P><B>י</B> בעשרים וארבעה לתשיעי, בשנת שתיים לדריווש--היה, דבר-יהוה, אל-חגיי הנביא, לאמור. 
<A NAME="11"> </A>
<B>יא</B> כה אמר, יהוה צבאות:  שאל-נא את-הכוהנים תורה, לאמור. 
<A NAME="12"> </A>
<B>יב</B> הן יישא-איש בשר-קודש בכנף בגדו, ונגע בכנפו אל-הלחם ואל-הנזיד ואל-היין ואל-שמן ואל-כל-מאכל--היקדש; ויענו הכוהנים ויאמרו, לא. 
<A NAME="13"> </A>
<B>יג</B> ויאמר חגיי, אם-ייגע טמא-נפש בכל-אלה היטמא; ויענו הכוהנים ויאמרו, יטמא. 
<A NAME="14"> </A>
<B>יד</B> ויען חגיי ויאמר, כן העם-הזה וכן-הגוי הזה לפניי נאום-יהוה, וכן, כל-מעשה ידיהם; ואשר יקריבו שם, טמא הוא. 
<A NAME="15"> </A>
<B>טו</B> ועתה שימו-נא לבבכם, מן-היום הזה ומעלה; מטרם שום-אבן אל-אבן, בהיכל יהוה. 
<A NAME="16"> </A>
<B>טז</B> מהיותם בא אל-ערימת עשרים, והייתה עשרה; בא אל-היקב, לחשוף חמישים פורה, והייתה, עשרים. 
<A NAME="17"> </A>
<B>יז</B> הכיתי אתכם בשידפון וביירקון, ובברד--את, כל-מעשה ידיכם; ואין-אתכם אליי, נאום-יהוה. 
<A NAME="18"> </A>
<B>יח</B> שימו-נא לבבכם, מן-היום הזה ומעלה; מיום עשרים וארבעה לתשיעי, למן-היום אשר-יוסד היכל-יהוה--שימו לבבכם. 
<A NAME="19"> </A>
<B>יט</B> העוד הזרע, במגורה, ועד-הגפן והתאנה והרימון ועץ הזית, לא נשא--מן-היום הזה, אברך.  {ס}</P>
<A NAME="20"> </A>
<P><B>כ</B> ויהי דבר-יהוה שנית אל-חגיי, בעשרים וארבעה לחודש לאמור. 
<A NAME="21"> </A>
<B>כא</B> אמור, אל-זרובבל פחת-יהודה לאמור:  אני מרעיש, את-השמיים ואת-הארץ. 
<A NAME="22"> </A>
<B>כב</B> והפכתי, כיסא ממלכות, והשמדתי, חוזק ממלכות הגויים; והפכתי מרכבה, ורוכביה, וירדו סוסים ורוכביהם, איש בחרב אחיו. 
<A NAME="23"> </A>
<B>כג</B> ביום ההוא נאום-יהוה צבאות אקחך זרובבל בן-שאלתיאל עבדי, נאום-יהוה, ושמתיך, כחותם:  כי-בך בחרתי, נאום יהוה צבאות.  {ש}</P>

<HR>
<P CLASS=s>

<A HREF="k0.htm">תנ"ך</A> -
חגיי - <A HREF="k22.htm">הכול</A><BR>פרק
<A HREF="k2201.htm">א</A>
ב
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2202')</SCRIPT></P>
</BODY></HTML>
