<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - משלי פרק ל</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
ל
<A HREF="k2831.htm">לא</A>
</P>
<HR>

<H1>משלי פרק ל</H1>

<A NAME="1"> </A>
<P><B>א</B>  דברי, אגור בן-יקה--המשא:    נאום הגבר, לאיתיאל; לאיתיאל ואוכל.<BR>
<A NAME="2"> </A>
<B>ב</B>  כי בער אנוכי מאיש;    ולא-בינת אדם לי.<BR>
<A NAME="3"> </A>
<B>ג</B>  ולא-למדתי חכמה;    ודעת קדושים אדע.<BR>
<A NAME="4"> </A>
<B>ד</B>  מי עלה-שמיים    ויירד,<BR>מי אסף-רוח בחופניו    מי צרר-מים בשמלה--<BR>מי,    הקים כל-אפסי-ארץ:<BR>מה-שמו ומה-שם-בנו,    כי תדע.<BR>
<A NAME="5"> </A>
<B>ה</B>  כל-אמרת אלוה צרופה;    מגן הוא, לחוסים בו.<BR>
<A NAME="6"> </A>
<B>ו</B>  אל-תוסף על-דבריו:    פן-יוכיח בך ונכזבת.</P>
<A NAME="7"> </A>
<P><B>ז</B>  שתיים, שאלתי מאיתך;    אל-תמנע ממני, בטרם אמות.<BR>
<A NAME="8"> </A>
<B>ח</B>  שוא ודבר-כזב, הרחק ממני--    ריש ועושר, אל-תיתן-לי;<BR>הטריפני,    לחם חוקי.<BR>
<A NAME="9"> </A>
<B>ט</B>  פן אשבע, וכיחשתי--    ואמרתי, מי יהוה:<BR>ופן-איוורש וגנבתי;    ותפשתי, שם אלוהיי.</P>
<A NAME="10"> </A>
<P><B>י</B>  אל-תלשן עבד, אל-אדוניו:    פן-יקללך ואשמת.<BR>
<A NAME="11"> </A>
<B>יא</B>  דור, אביו יקלל;    ואת-אימו, לא יברך.<BR>
<A NAME="12"> </A>
<B>יב</B>  דור, טהור בעיניו;    ומצואתו, לא רוחץ.<BR>
<A NAME="13"> </A>
<B>יג</B>  דור, מה-רמו עיניו;    ועפעפיו, יינשאו.<BR>
<A NAME="14"> </A>
<B>יד</B>  דור, חרבות שיניו--    ומאכלות מתלעותיו:<BR>לאכול עניים מארץ;    ואביונים, מאדם.<BR>
<A NAME="15"> </A>
<B>טו</B>  לעלוקה, שתי בנות--    ה<SMALL>ב</SMALL> הב:<BR>שלוש הנה, לא תשבענה;    ארבע, לא-אמרו הון.<BR>
<A NAME="16"> </A>
<B>טז</B>  שאול, ועוצר-רחם:    ארץ, לא-שבעה מים; ואש, לא-אמרה הון.<BR>
<A NAME="17"> </A>
<B>יז</B>  עין, תלעג לאב--    ותבוז ליקהת-אם:<BR>ייקרוה, עורבי-נחל;    ויאכלוה בני-נשר.</P>
<A NAME="18"> </A>
<P><B>יח</B>  שלושה המה, נפלאו ממני;    וארבעה, לא ידעתים.<BR>
<A NAME="19"> </A>
<B>יט</B>  דרך הנשר, בשמיים--    דרך נחש, עלי-צור;<BR>דרך-אונייה בלב-ים--    ודרך גבר בעלמה.<BR>
<A NAME="20"> </A>
<B>כ</B>  כן, דרך אישה--    מנאפת:<BR>אכלה, ומחתה פיה;    ואמרה, לא-פעלתי אוון.</P>
<A NAME="21"> </A>
<P><B>כא</B>  תחת שלוש, רגזה ארץ;    ותחת ארבע, לא-תוכל שאת.<BR>
<A NAME="22"> </A>
<B>כב</B>  תחת-עבד, כי ימלוך;    ונבל, כי ישבע-לחם.<BR>
<A NAME="23"> </A>
<B>כג</B>  תחת שנואה, כי תיבעל;    ושפחה, כי תירש גברתה.</P>
<A NAME="24"> </A>
<P><B>כד</B>  ארבעה הם, קטני-ארץ;    והמה, חכמים מחוכמים.<BR>
<A NAME="25"> </A>
<B>כה</B>  הנמלים, עם לא-עז;    ויכינו בקיץ לחמם.<BR>
<A NAME="26"> </A>
<B>כו</B>  שפנים, עם לא-עצום;    וישימו בסלע ביתם.<BR>
<A NAME="27"> </A>
<B>כז</B>  מלך, אין לארבה;    וייצא חוצץ כולו.<BR>
<A NAME="28"> </A>
<B>כח</B>  שממית, בידיים תתפש;    והיא, בהיכלי מלך.</P>
<A NAME="29"> </A>
<P><B>כט</B>  שלושה המה, מיטיבי צעד;    וארבעה, מיטיבי לכת.<BR>
<A NAME="30"> </A>
<B>ל</B>  ליש, גיבור בבהמה;    ולא-ישוב, מפני-כול.<BR>
<A NAME="31"> </A>
<B>לא</B>  זרזיר מותניים או-תיש;    ומלך, אלקום עימו.<BR>
<A NAME="32"> </A>
<B>לב</B>  אם-נבלת בהתנשא;    ואם-זמות, יד לפה.<BR>
<A NAME="33"> </A>
<B>לג</B>  כי מיץ חלב, יוציא חמאה--    ומיץ-אף, יוציא דם;<BR>ומיץ אפיים,    יוציא ריב.</P>

<HR>
<P CLASS=s>

<A HREF="k0.htm">תנ"ך</A> -
משלי - <A HREF="k28.htm">הכול</A><BR>פרק
<A HREF="k2801.htm">א</A>
<A HREF="k2802.htm">ב</A>
<A HREF="k2803.htm">ג</A>
<A HREF="k2804.htm">ד</A>
<A HREF="k2805.htm">ה</A>
<A HREF="k2806.htm">ו</A>
<A HREF="k2807.htm">ז</A>
<A HREF="k2808.htm">ח</A>
<A HREF="k2809.htm">ט</A>
<A HREF="k2810.htm">י</A>
<A HREF="k2811.htm">יא</A>
<A HREF="k2812.htm">יב</A>
<A HREF="k2813.htm">יג</A>
<A HREF="k2814.htm">יד</A>
<A HREF="k2815.htm">טו</A>
<A HREF="k2816.htm">טז</A>
<A HREF="k2817.htm">יז</A>
<A HREF="k2818.htm">יח</A>
<A HREF="k2819.htm">יט</A>
<A HREF="k2820.htm">כ</A>
<A HREF="k2821.htm">כא</A>
<A HREF="k2822.htm">כב</A>
<A HREF="k2823.htm">כג</A>
<A HREF="k2824.htm">כד</A>
<A HREF="k2825.htm">כה</A>
<A HREF="k2826.htm">כו</A>
<A HREF="k2827.htm">כז</A>
<A HREF="k2828.htm">כח</A>
<A HREF="k2829.htm">כט</A>
ל
<A HREF="k2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2830')</SCRIPT></P>
</BODY></HTML>
