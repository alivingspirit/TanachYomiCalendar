<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דנייאל פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
<A HREF="k3402.htm">ב</A>
<A HREF="k3403.htm">ג</A>
ד
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>

<H1>דנייאל פרק ד</H1>

<A NAME="1"> </A>
<P><B>א</B> אנה נבוכדנאצר, שלי הווית בביתי, ורענן, בהיכלי. 
<A NAME="2"> </A>
<B>ב</B> חלם חזית, וידחלינני; והרהורין, על-משכבי, וחזווי רישי, יבהלונני. 
<A NAME="3"> </A>
<B>ג</B> ומיני, שים טעים, להנעלה קודמיי, לכול חכימי בבל:  די-פשר חלמא, יהודעונני. 
<A NAME="4"> </A>
<B>ד</B> באדיין עלין, חרטומיא אשפיא, כשדאי, וגזריא; וחלמא, אמר אנה קודמיהון, ופשריה, לא-מהודעין לי. 
<A NAME="5"> </A>
<B>ה</B> ועד אוחרין על קודמיי דנייאל די-שמיה בלטשאצר, כשום אלהי, ודי רוח-אלהין קדישין, ביה; וחלמא, קודמוהי אמרית. 
<A NAME="6"> </A>
<B>ו</B> בלטשאצר, רב חרטומיא--די אנה ידעית די רוח אלהין קדישין בך, וכל-רז לא-אניס לך; חזווי חלמי די-חזית ופשריה, אמר. 
<A NAME="7"> </A>
<B>ז</B> וחזווי רישי, על-משכבי; חזי הווית--ואלו אילן בגו ארעא, ורומיה שגיא. 
<A NAME="8"> </A>
<B>ח</B> רבה אילנא, ותקיף; ורומיה ימטי לשמיא, וחזותיה לסוף כל-ארעא. 
<A NAME="9"> </A>
<B>ט</B> עופייה שפיר ואנביה שגיא, ומזון לכולא-ביה; תחותוהי תטליל חיוות ברא, ובענפוהי ידורן ציפרי שמיא, ומיניה, ייתזין כל-בשרא. 
<A NAME="10"> </A>
<B>י</B> חזי הווית בחזווי רישי, על-משכבי; ואלו עיר וקדיש, מן-שמיא נחית. 
<A NAME="11"> </A>
<B>יא</B> קרי בחיל וכן אמר, גודו אילנא וקציצו ענפוהי, אתרו עופייה, ובדרו אנביה; תנוד חיוותא מן-תחתוהי, וציפריא מן-ענפוהי. 
<A NAME="12"> </A>
<B>יב</B> ברם עיקר שורשוהי, בארעא שבוקו, ובאסור די-פרזל ונחש, בדתאא די ברא; ובטל שמיא יצטבע, ועם-חיוותא חלקיה בעשב ארעא. 
<A NAME="13"> </A>
<B>יג</B> לבביה מן-אנשא ישנון, ולבב חיווה יתייהיב ליה; ושבעה עידנין, יחלפון עלוהי. 
<A NAME="14"> </A>
<B>יד</B> בגזירת עירין פתגמא, ומימר קדישין שאילתא; עד-דברת די ינדעון חייא די-שליט עילאה במלכות אנשא, ולמן-די יצבי ייתנינה, ושפל אנשים, יקים עלה. 
<A NAME="15"> </A>
<B>טו</B> דנה חלמא חזית, אנה מלכא נבוכדנאצר; ואנת בלטשאצר פשרי אמר, כל-קוביל די כל-חכימי מלכותי לא-יכלין פשרא להודעותני, ואנת כהיל, די רוח-אלהין קדישין בך. 
<A NAME="16"> </A>
<B>טז</B> אדיין דנייאל די-שמיה בלטשאצר, אשתומם כשעה חדה, ורעיונוהי, יבהלוניה; עני מלכא ואמר, בלטשאצר חלמא ופשרי אל-יבהלך, עני בלטשאצר ואמר, מראי חלמא לשנאך ופשריה לערך. 
<A NAME="17"> </A>
<B>יז</B> אילנא די חזייתה, די רבה ותקיף; ורומיה ימטי לשמיא, וחזותיה לכל-ארעא. 
<A NAME="18"> </A>
<B>יח</B> ועופייה שפיר ואנביה שגיא, ומזון לכולא-ביה; תחותוהי, תדור חיוות ברא, ובענפוהי, ישכנן ציפרי שמיא. 
<A NAME="19"> </A>
<B>יט</B> אנת-הוא מלכא, די רבת ותקיפת; ורבותך רבת ומטת לשמיא, ושולטנך לסוף ארעא. 
<A NAME="20"> </A>
<B>כ</B> ודי חזה מלכא עיר וקדיש נחית מן-שמיא ואמר גודו אילנא וחבלוהי, ברם עיקר שורשוהי בארעא שבוקו, ובאסור די-פרזל ונחש, בדתאא די ברא; ובטל שמיא יצטבע, ועם-חיוות ברא חלקיה, עד די-שבעה עידנין, יחלפון עלוהי. 
<A NAME="21"> </A>
<B>כא</B> דנה פשרא, מלכא; וגזירת עילאה היא, די מטת על-מראי מלכא. 
<A NAME="22"> </A>
<B>כב</B> ולך טרדין מן-אנשא ועם-חיוות ברא להוי מדורך ועשבא כתורין לך יטעמון, ומטל שמיא לך מצבעין, ושבעה עידנין, יחלפון עלך:  עד די-תנדע, די-שליט עילאה במלכות אנשא, ולמן-די יצבי, ייתנינה. 
<A NAME="23"> </A>
<B>כג</B> ודי אמרו, למשבק עיקר שורשוהי די אילנא, מלכותך, לך קיימא--מן-די תנדע, די שליטין שמיא. 
<A NAME="24"> </A>
<B>כד</B> להן מלכא, מלכי ישפר עלך, וחטאך בצדקה פרוק, ועוויתך במיחן עניין; הן תהוי ארכה, לשליוותך. 
<A NAME="25"> </A>
<B>כה</B> כולא מטא, על-נבוכדנאצר מלכא.  {פ}</P>
<A NAME="26"> </A>
<P><B>כו</B> לקצת ירחין, תרי-עשר, על-היכל מלכותא די בבל, מהליך הוה. 
<A NAME="27"> </A>
<B>כז</B> עני מלכא ואמר, הלוא דא-היא בבל רבתא, די-אנה בנייתה לבית מלכו, בתקף חסני וליקר הדרי. 
<A NAME="28"> </A>
<B>כח</B> עוד, מילתא בפום מלכא--קל, מן-שמיא נפל:  לך אמרין נבוכדנאצר מלכא, מלכותא עדת מינך. 
<A NAME="29"> </A>
<B>כט</B> ומן-אנשא לך טרדין ועם-חיוות ברא מדורך, עשבא כתורין לך יטעמון, ושבעה עידנין, יחלפון עלך:  עד די-תנדע, די-שליט עילאה במלכות אנשא, ולמן-די יצבי, ייתנינה. 
<A NAME="30"> </A>
<B>ל</B> בה-שעתא, מילתא ספת על-נבוכדנאצר, ומן-אנשא טריד, ועשבא כתורין ייכול ומטל שמיא גשמיה יצטבע--עד די שעריה כנשרין רבה, וטפרוהי כציפרין. 
<A NAME="31"> </A>
<B>לא</B> ולקצת יומיא אנה נבוכדנאצר עייניי לשמיא נטלית, ומנדעי עליי יתוב, ולעילאה ברכית, ולחי עלמא שבחית והדרית:  די שולטניה שולטן עלם, ומלכותיה עם-דר ודר. 
<A NAME="32"> </A>
<B>לב</B> וכל-דיירי ארעא, כלה חשיבין, וכמצבייה עביד בחיל שמיא, ודיירי ארעא; ולא איתיי די-ימחי בידיה, ויימר ליה מה עבדת. 
<A NAME="33"> </A>
<B>לג</B> ביה-זמנא מנדעי יתוב עליי, וליקר מלכותי הדרי וזיווי יתוב עליי, ולי, הדבריי ורברבניי יבעון; ועל-מלכותי הותקנת, ורבו יתירה הוספת לי. 
<A NAME="34"> </A>
<B>לד</B> כען אנה נבוכדנאצר, משבח ומרומם ומהדר למלך שמיא, די כל-מעבדוהי קשוט, ואורחתיה דין; ודי מהלכין בגיווה, יכיל להשפלה.  {פ}</P>

<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
<A HREF="k3402.htm">ב</A>
<A HREF="k3403.htm">ג</A>
ד
<A HREF="k3405.htm">ה</A>
<A HREF="k3406.htm">ו</A>
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3404')</SCRIPT></P>
</BODY></HTML>
