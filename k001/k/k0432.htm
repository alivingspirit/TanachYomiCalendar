<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק לב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
לב
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק לב</H1>

<A NAME="1"> </A>
<P><B>א</B> ומקנה רב, היה לבני ראובן ולבני-גד--עצום מאוד; ויראו את-ארץ יעזר, ואת-ארץ גלעד, והנה המקום, מקום מקנה. 
<A NAME="2"> </A>
<B>ב</B> ויבואו בני-גד, ובני ראובן; ויאמרו אל-משה ואל-אלעזר הכוהן, ואל-נשיאי העדה לאמור. 
<A NAME="3"> </A>
<B>ג</B> עטרות ודיבון ויעזר ונמרה, וחשבון ואלעלה, ושבם ונבו, ובעון. 
<A NAME="4"> </A>
<B>ד</B> הארץ, אשר הכה יהוה לפני עדת ישראל--ארץ מקנה, היא; ולעבדיך, מקנה.  {ס}</P>
<A NAME="5"> </A>
<P><B>ה</B> ויאמרו, אם-מצאנו חן בעיניך--יותן את-הארץ הזאת לעבדיך, לאחוזה:  אל-תעבירנו, את-הירדן. 
<A NAME="6"> </A>
<B>ו</B> ויאמר משה, לבני-גד ולבני ראובן:  האחיכם, יבואו למלחמה, ואתם, תשבו פה. 
<A NAME="7"> </A>
<B>ז</B> ולמה תניאון, את-לב בני ישראל--מעבור, אל-הארץ, אשר-נתן להם, יהוה. 
<A NAME="8"> </A>
<B>ח</B> כה עשו, אבותיכם, בשולחי אותם מקדש ברנע, לראות את-הארץ. 
<A NAME="9"> </A>
<B>ט</B> ויעלו עד-נחל אשכול, ויראו את-הארץ, ויניאו, את-לב בני ישראל--לבלתי-בוא, אל-הארץ, אשר-נתן להם, יהוה. 
<A NAME="10"> </A>
<B>י</B> וייחר-אף יהוה, ביום ההוא; ויישבע, לאמור. 
<A NAME="11"> </A>
<B>יא</B> אם-יראו האנשים העולים ממצריים, מבן עשרים שנה ומעלה, את האדמה, אשר נשבעתי לאברהם ליצחק וליעקוב:  כי לא-מילאו, אחריי. 
<A NAME="12"> </A>
<B>יב</B> בלתי כלב בן-יפונה, הקניזי, ויהושוע, בן-נון:  כי מילאו, אחרי יהוה. 
<A NAME="13"> </A>
<B>יג</B> וייחר-אף יהוה, בישראל, ויניעם במדבר, ארבעים שנה--עד-תום, כל-הדור, העושה הרע, בעיני יהוה. 
<A NAME="14"> </A>
<B>יד</B> והנה קמתם, תחת אבותיכם--תרבות, אנשים חטאים:  לספות עוד, על חרון אף-יהוה--אל-ישראל. 
<A NAME="15"> </A>
<B>טו</B> כי תשובון, מאחריו, ויסף עוד, להניחו במדבר; ושיחתם, לכל-העם הזה.  {ס}</P>
<A NAME="16"> </A>
<P><B>טז</B> וייגשו אליו ויאמרו, גדרות צאן נבנה למקננו פה, וערים, לטפנו. 
<A NAME="17"> </A>
<B>יז</B> ואנחנו ניחלץ חושים, לפני בני ישראל, עד אשר אם-הביאונום, אל-מקומם; וישב טפנו בערי המבצר, מפני יושבי הארץ. 
<A NAME="18"> </A>
<B>יח</B> לא נשוב, אל-בתינו--עד, התנחל בני ישראל, איש, נחלתו. 
<A NAME="19"> </A>
<B>יט</B> כי לא ננחל איתם, מעבר לירדן והלאה:  כי באה נחלתנו אלינו, מעבר הירדן מזרחה.  {פ}</P>
<A NAME="20"> </A>
<P><B>כ</B> ויאמר אליהם משה, אם-תעשון את-הדבר הזה:  אם-תיחלצו לפני יהוה, למלחמה. 
<A NAME="21"> </A>
<B>כא</B> ועבר לכם כל-חלוץ את-הירדן, לפני יהוה, עד הורישו את-אויביו, מפניו. 
<A NAME="22"> </A>
<B>כב</B> ונכבשה הארץ לפני יהוה, ואחר תשובו--והייתם נקיים מיהוה, ומישראל; והייתה הארץ הזאת לכם, לאחוזה--לפני יהוה. 
<A NAME="23"> </A>
<B>כג</B> ואם-לא תעשון כן, הנה חטאתם ליהוה; ודעו, חטאתכם, אשר תמצא, אתכם. 
<A NAME="24"> </A>
<B>כד</B> בנו-לכם ערים לטפכם, וגדרות לצונאכם; והיוצא מפיכם, תעשו. 
<A NAME="25"> </A>
<B>כה</B> ויאמר בני-גד ובני ראובן, אל-משה לאמור:  עבדיך יעשו, כאשר אדוני מצווה. 
<A NAME="26"> </A>
<B>כו</B> טפנו נשינו, מקננו וכל-בהמתנו--יהיו-שם, בערי הגלעד. 
<A NAME="27"> </A>
<B>כז</B> ועבדיך יעברו כל-חלוץ צבא, לפני יהוה--למלחמה:  כאשר אדוני, דובר. 
<A NAME="28"> </A>
<B>כח</B> ויצו להם, משה, את אלעזר הכוהן, ואת יהושוע בן-נון; ואת-ראשי אבות המטות, לבני ישראל. 
<A NAME="29"> </A>
<B>כט</B> ויאמר משה אליהם, אם-יעברו בני-גד ובני-ראובן איתכם את-הירדן כל-חלוץ למלחמה לפני יהוה, ונכבשה הארץ, לפניכם--ונתתם להם את-ארץ הגלעד, לאחוזה. 
<A NAME="30"> </A>
<B>ל</B> ואם-לא יעברו חלוצים, איתכם--ונאחזו בתוככם, בארץ כנען. 
<A NAME="31"> </A>
<B>לא</B> ויענו בני-גד ובני ראובן, לאמור:  את אשר דיבר יהוה אל-עבדיך, כן נעשה. 
<A NAME="32"> </A>
<B>לב</B> נחנו נעבור חלוצים לפני יהוה, ארץ כנען; ואיתנו אחוזת נחלתנו, מעבר לירדן. 
<A NAME="33"> </A>
<B>לג</B> וייתן להם משה לבני-גד ולבני ראובן ולחצי שבט מנשה בן-יוסף, את-ממלכת סיחון מלך האמורי, ואת-ממלכת, עוג מלך הבשן:  הארץ, לעריה בגבולות--ערי הארץ, סביב. 
<A NAME="34"> </A>
<B>לד</B> ויבנו בני-גד, את-דיבון ואת-עטרות, ואת, ערוער. 
<A NAME="35"> </A>
<B>לה</B> ואת-עטרות שופן ואת-יעזר, ויוגבהה. 
<A NAME="36"> </A>
<B>לו</B> ואת-בית נמרה, ואת-בית הרן:  ערי מבצר, וגדרות צאן. 
<A NAME="37"> </A>
<B>לז</B> ובני ראובן בנו, את-חשבון ואת-אלעלה, ואת, קריתיים. 
<A NAME="38"> </A>
<B>לח</B> ואת-נבו ואת-בעל מעון, מוסבות שם--ואת-שבמה; ויקראו בשמות, את-שמות הערים אשר בנו. 
<A NAME="39"> </A>
<B>לט</B> וילכו בני מכיר בן-מנשה, גלעדה--וילכדוה; ויורש, את-האמורי אשר-בה. 
<A NAME="40"> </A>
<B>מ</B> וייתן משה את-הגלעד, למכיר בן-מנשה; ויישב, בה. 
<A NAME="41"> </A>
<B>מא</B> ויאיר בן-מנשה הלך, וילכוד את-חוותיהם; ויקרא אתהן, חוות יאיר. 
<A NAME="42"> </A>
<B>מב</B> ונובח הלך, וילכוד את-קנת ואת-בנותיה; ויקרא לה נובח, בשמו.  {פ}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
<A HREF="k0426.htm">כו</A>
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
לב
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0432')</SCRIPT></P>
</BODY></HTML>
