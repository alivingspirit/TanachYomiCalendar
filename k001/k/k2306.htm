<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
ו
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק ו</H1>

<A NAME="1"> </A>
<P><B>א</B> ואשוב, ואשא עיניי ואראה, והנה ארבע מרכבות יוצאות, מבין שני ההרים; וההרים, הרי נחושת. 
<A NAME="2"> </A>
<B>ב</B> במרכבה הראשונה, סוסים אדומים; ובמרכבה השנית, סוסים שחורים. 
<A NAME="3"> </A>
<B>ג</B> ובמרכבה השלישית, סוסים לבנים; ובמרכבה, הרביעית, סוסים ברודים, אמוצים. 
<A NAME="4"> </A>
<B>ד</B> ואען, ואומר, אל-המלאך, הדובר בי:  מה-אלה, אדוני. 
<A NAME="5"> </A>
<B>ה</B> ויען המלאך, ויאמר אליי:  אלה, ארבע רוחות השמיים, יוצאות, מהתייצב על-אדון כל-הארץ. 
<A NAME="6"> </A>
<B>ו</B> אשר-בה הסוסים השחורים, יוצאים אל-ארץ צפון, והלבנים, יצאו אל-אחריהם; והברודים--יצאו, אל-ארץ התימן. 
<A NAME="7"> </A>
<B>ז</B> והאמוצים יצאו, ויבקשו ללכת להתהלך בארץ, ויאמר, לכו התהלכו בארץ; ותתהלכנה, בארץ. 
<A NAME="8"> </A>
<B>ח</B> ויזעק אותי, וידבר אליי לאמור:  ראה, היוצאים אל-ארץ צפון--הניחו את-רוחי, בארץ צפון.  {ס}</P>
<A NAME="9"> </A>
<P><B>ט</B> ויהי דבר-יהוה, אליי לאמור. 
<A NAME="10"> </A>
<B>י</B> לקוח, מאת הגולה, מחלדיי, ומאת טובייה ומאת ידעיה; ובאת אתה, ביום ההוא, ובאת בית יאשייה בן-צפניה, אשר-באו מבבל. 
<A NAME="11"> </A>
<B>יא</B> ולקחת כסף-וזהב, ועשית עטרות; ושמת, בראש יהושוע בן-יהוצדק--הכוהן הגדול. 
<A NAME="12"> </A>
<B>יב</B> ואמרת אליו לאמור, כה אמר יהוה צבאות לאמור:  הנה-איש צמח שמו, ומתחתיו יצמח, ובנה, את-היכל יהוה. 
<A NAME="13"> </A>
<B>יג</B> והוא יבנה את-היכל יהוה, והוא-יישא הוד, וישב ומשל, על-כיסאו; והיה כוהן, על-כיסאו, ועצת שלום, תהיה בין שניהם. 
<A NAME="14"> </A>
<B>יד</B> והעטרות, תהיה לחלם ולטובייה ולידעיה, ולחן, בן-צפניה--לזיכרון, בהיכל יהוה. 
<A NAME="15"> </A>
<B>טו</B> ורחוקים יבואו, ובנו בהיכל יהוה, וידעתם, כי-יהוה צבאות שלחני אליכם; והיה אם-שמוע תשמעון, בקול יהוה אלוהיכם.  {ס}</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
ו
<A HREF="k2307.htm">ז</A>
<A HREF="k2308.htm">ח</A>
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2306')</SCRIPT></P>
</BODY></HTML>
