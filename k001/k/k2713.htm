<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="kr.css" TYPE="text/css">
<TITLE>תנ"ך בכתיב מלא - איוב פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
איוב - <A HREF="k27.htm">הכול</A><BR>פרק
<A HREF="k2701.htm">א</A>
<A HREF="k2702.htm">ב</A>
<A HREF="k2703.htm">ג</A>
<A HREF="k2704.htm">ד</A>
<A HREF="k2705.htm">ה</A>
<A HREF="k2706.htm">ו</A>
<A HREF="k2707.htm">ז</A>
<A HREF="k2708.htm">ח</A>
<A HREF="k2709.htm">ט</A>
<A HREF="k2710.htm">י</A>
<A HREF="k2711.htm">יא</A>
<A HREF="k2712.htm">יב</A>
יג
<A HREF="k2714.htm">יד</A>
<A HREF="k2715.htm">טו</A>
<A HREF="k2716.htm">טז</A>
<A HREF="k2717.htm">יז</A>
<A HREF="k2718.htm">יח</A>
<A HREF="k2719.htm">יט</A>
<A HREF="k2720.htm">כ</A>
<A HREF="k2721.htm">כא</A>
<A HREF="k2722.htm">כב</A>
<A HREF="k2723.htm">כג</A>
<A HREF="k2724.htm">כד</A>
<A HREF="k2725.htm">כה</A>
<A HREF="k2726.htm">כו</A>
<A HREF="k2727.htm">כז</A>
<A HREF="k2728.htm">כח</A>
<A HREF="k2729.htm">כט</A>
<A HREF="k2730.htm">ל</A>
<A HREF="k2731.htm">לא</A>
<A HREF="k2732.htm">לב</A>
<A HREF="k2733.htm">לג</A>
<A HREF="k2734.htm">לד</A>
<A HREF="k2735.htm">לה</A>
<A HREF="k2736.htm">לו</A>
<A HREF="k2737.htm">לז</A>
<A HREF="k2738.htm">לח</A>
<A HREF="k2739.htm">לט</A>
<A HREF="k2740.htm">מ</A>
<A HREF="k2741.htm">מא</A>
<A HREF="k2742.htm">מב</A>
</P>
<HR>

<H1>איוב פרק יג</H1>

<A NAME="1"> </A>
<P><B>א</B>  הן-כול, ראתה עיני;    שמעה אוזני, ותבן לה.<BR>
<A NAME="2"> </A>
<B>ב</B>  כדעתכם, ידעתי גם-אני:    לא-נופל אנוכי מכם.<BR>
<A NAME="3"> </A>
<B>ג</B>  אולם--אני, אל-שדיי אדבר;    והוכח אל-אל אחפץ.<BR>
<A NAME="4"> </A>
<B>ד</B>  ואולם, אתם טופלי-שקר;    רופאי אליל כולכם.<BR>
<A NAME="5"> </A>
<B>ה</B>  מי-ייתן, החרש תחרישון;    ותהי לכם לחכמה.<BR>
<A NAME="6"> </A>
<B>ו</B>  שמעו-נא תוכחתי;    וריבות שפתיי הקשיבו.<BR>
<A NAME="7"> </A>
<B>ז</B>  הלאל, תדברו עוולה;    ולו, תדברו רמייה.<BR>
<A NAME="8"> </A>
<B>ח</B>  הפניו תישאון;    אם-לאל תריבון.<BR>
<A NAME="9"> </A>
<B>ט</B>  הטוב, כי-יחקור אתכם;    אם-כהתל באנוש, תהתלו בו.<BR>
<A NAME="10"> </A>
<B>י</B>  הוכח יוכיח אתכם--    אם-בסתר, פנים תישאון.<BR>
<A NAME="11"> </A>
<B>יא</B>  הלוא שאתו, תבעת אתכם;    ופחדו, ייפול עליכם.<BR>
<A NAME="12"> </A>
<B>יב</B>  זכרוניכם, משלי-אפר;    לגבי-חומר, גביכם.<BR>
<A NAME="13"> </A>
<B>יג</B>  החרישו ממני, ואדברה-אני;    ויעבור עליי מה.<BR>
<A NAME="14"> </A>
<B>יד</B>  על-מה, אשא בשרי בשיניי;    ונפשי, אשים בכפי.<BR>
<A NAME="15"> </A>
<B>טו</B>  הן יקטלני, לו אייחל;    אך-דרכיי, אל-פניו אוכיח.<BR>
<A NAME="16"> </A>
<B>טז</B>  גם-הוא-לי לישועה:    כי-לא לפניו, חנף יבוא.<BR>
<A NAME="17"> </A>
<B>יז</B>  שמעו שמוע, מילתי;    ואחוותי, באוזניכם.<BR>
<A NAME="18"> </A>
<B>יח</B>  הנה-נא, ערכתי משפט;    ידעתי, כי-אני אצדק.<BR>
<A NAME="19"> </A>
<B>יט</B>  מי-הוא, יריב עימדי:    כי-עתה אחריש ואגווע.<BR>
<A NAME="20"> </A>
<B>כ</B>  אך-שתיים, אל-תעש עימדי;    אז מפניך, לא איסתר.<BR>
<A NAME="21"> </A>
<B>כא</B>  כפך, מעליי הרחק;    ואימתך, אל-תבעתני.<BR>
<A NAME="22"> </A>
<B>כב</B>  וקרא, ואנוכי אענה;    או-אדבר, והשיבני.<BR>
<A NAME="23"> </A>
<B>כג</B>  כמה לי, עוונות וחטאות--    פשעי וחטאתי, הודיעני.<BR>
<A NAME="24"> </A>
<B>כד</B>  למה-פניך תסתיר;    ותחשבני לאויב לך.<BR>
<A NAME="25"> </A>
<B>כה</B>  העלה נידף תערוץ;    ואת-קש יבש תרדוף.<BR>
<A NAME="26"> </A>
<B>כו</B>  כי-תכתוב עליי מרורות;    ותורישני, עוונות נעוריי.<BR>
<A NAME="27"> </A>
<B>כז</B>  ותשם בסד, רגליי--    ותשמור כל-אורחותיי;<BR>על-שורשי רגליי,    תתחקה.<BR>
<A NAME="28"> </A>
<B>כח</B>  והוא, כרקב יבלה;    כבגד, אכלו עש.</P>

<HR>
<P CLASS=s>

<A HREF="k0.htm">תנ"ך</A> -
איוב - <A HREF="k27.htm">הכול</A><BR>פרק
<A HREF="k2701.htm">א</A>
<A HREF="k2702.htm">ב</A>
<A HREF="k2703.htm">ג</A>
<A HREF="k2704.htm">ד</A>
<A HREF="k2705.htm">ה</A>
<A HREF="k2706.htm">ו</A>
<A HREF="k2707.htm">ז</A>
<A HREF="k2708.htm">ח</A>
<A HREF="k2709.htm">ט</A>
<A HREF="k2710.htm">י</A>
<A HREF="k2711.htm">יא</A>
<A HREF="k2712.htm">יב</A>
יג
<A HREF="k2714.htm">יד</A>
<A HREF="k2715.htm">טו</A>
<A HREF="k2716.htm">טז</A>
<A HREF="k2717.htm">יז</A>
<A HREF="k2718.htm">יח</A>
<A HREF="k2719.htm">יט</A>
<A HREF="k2720.htm">כ</A>
<A HREF="k2721.htm">כא</A>
<A HREF="k2722.htm">כב</A>
<A HREF="k2723.htm">כג</A>
<A HREF="k2724.htm">כד</A>
<A HREF="k2725.htm">כה</A>
<A HREF="k2726.htm">כו</A>
<A HREF="k2727.htm">כז</A>
<A HREF="k2728.htm">כח</A>
<A HREF="k2729.htm">כט</A>
<A HREF="k2730.htm">ל</A>
<A HREF="k2731.htm">לא</A>
<A HREF="k2732.htm">לב</A>
<A HREF="k2733.htm">לג</A>
<A HREF="k2734.htm">לד</A>
<A HREF="k2735.htm">לה</A>
<A HREF="k2736.htm">לו</A>
<A HREF="k2737.htm">לז</A>
<A HREF="k2738.htm">לח</A>
<A HREF="k2739.htm">לט</A>
<A HREF="k2740.htm">מ</A>
<A HREF="k2741.htm">מא</A>
<A HREF="k2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2713')</SCRIPT></P>
</BODY></HTML>
