<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק כו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
כו
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק כו</H1>

<A NAME="1"> </A>
<P><B>א</B> והיה, כי-תבוא אל-הארץ, אשר יהוה אלוהיך, נותן לך נחלה; וירשתה, וישבת בה. 
<A NAME="2"> </A>
<B>ב</B> ולקחת מראשית כל-פרי האדמה, אשר תביא מארצך אשר יהוה אלוהיך נותן לך--ושמת בטנא; והלכת, אל-המקום, אשר יבחר יהוה אלוהיך, לשכן שמו שם. 
<A NAME="3"> </A>
<B>ג</B> ובאת, אל-הכוהן, אשר יהיה, בימים ההם; ואמרת אליו, הגדתי היום ליהוה אלוהיך, כי-באתי אל-הארץ, אשר נשבע יהוה לאבותינו לתת לנו. 
<A NAME="4"> </A>
<B>ד</B> ולקח הכוהן הטנא, מידך; והניחו--לפני, מזבח יהוה אלוהיך. 
<A NAME="5"> </A>
<B>ה</B> וענית ואמרת לפני יהוה אלוהיך, ארמי אובד אבי, ויירד מצריימה, ויגר שם במתי מעט; ויהי-שם, לגוי גדול עצום ורב. 
<A NAME="6"> </A>
<B>ו</B> וירעו אותנו המצרים, ויענונו; וייתנו עלינו, עבודה קשה. 
<A NAME="7"> </A>
<B>ז</B> ונצעק, אל-יהוה אלוהי אבותינו; וישמע יהוה את-קולנו, וירא את-עוניינו ואת-עמלנו ואת-לחצנו. 
<A NAME="8"> </A>
<B>ח</B> ויוציאנו יהוה, ממצריים, ביד חזקה ובזרוע נטויה, ובמורא גדול--ובאותות, ובמופתים. 
<A NAME="9"> </A>
<B>ט</B> ויביאנו, אל-המקום הזה; וייתן-לנו את-הארץ הזאת, ארץ זבת חלב ודבש. 
<A NAME="10"> </A>
<B>י</B> ועתה, הנה הבאתי את-ראשית פרי האדמה, אשר-נתת לי, יהוה; והנחתו, לפני יהוה אלוהיך, והשתחווית, לפני יהוה אלוהיך. 
<A NAME="11"> </A>
<B>יא</B> ושמחת בכל-הטוב, אשר נתן-לך יהוה אלוהיך--ולביתך:  אתה, והלוי, והגר, אשר בקרבך.  {ס}</P>
<A NAME="12"> </A>
<P><B>יב</B> כי תכלה לעשר את-כל-מעשר תבואתך, בשנה השלישית--שנת המעשר:  ונתת ללוי, לגר ליתום ולאלמנה, ואכלו בשעריך, ושבעו. 
<A NAME="13"> </A>
<B>יג</B> ואמרת לפני יהוה אלוהיך ביערתי הקודש מן-הבית, וגם נתתיו ללוי ולגר ליתום ולאלמנה, ככל-מצותך, אשר ציוויתני:  לא-עברתי ממצוותיך, ולא שכחתי. 
<A NAME="14"> </A>
<B>יד</B> לא-אכלתי באוני ממנו, ולא-ביערתי ממנו בטמא, ולא-נתתי ממנו, למת; שמעתי, בקול יהוה אלוהיי--עשיתי, ככול אשר ציוויתני. 
<A NAME="15"> </A>
<B>טו</B> השקיפה ממעון קודשך מן-השמיים, וברך את-עמך את-ישראל, ואת האדמה, אשר נתת לנו--כאשר נשבעת לאבותינו, ארץ זבת חלב ודבש.  {ס}</P>
<A NAME="16"> </A>
<P><B>טז</B> היום הזה, יהוה אלוהיך מצווך לעשות את-החוקים האלה--ואת-המשפטים; ושמרת ועשית אותם, בכל-לבבך ובכל-נפשך. 
<A NAME="17"> </A>
<B>יז</B> את-יהוה האמרת, היום:  להיות לך לאלוהים וללכת בדרכיו, ולשמור חוקיו ומצוותיו ומשפטיו--ולשמוע בקולו. 
<A NAME="18"> </A>
<B>יח</B> ויהוה האמירך היום, להיות לו לעם סגולה, כאשר, דיבר-לך; ולשמור, כל-מצוותיו. 
<A NAME="19"> </A>
<B>יט</B> ולתיתך עליון, על כל-הגויים אשר עשה, לתהילה, ולשם ולתפארת; ולהיותך עם-קדוש ליהוה אלוהיך, כאשר דיבר.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
כו
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0526')</SCRIPT></P>
</BODY></HTML>
