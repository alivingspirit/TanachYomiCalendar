<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ישעיהו פרק נא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ישעיהו - <A HREF="k10.htm">הכול</A><BR>פרק
<A HREF="k1001.htm">א</A>
<A HREF="k1002.htm">ב</A>
<A HREF="k1003.htm">ג</A>
<A HREF="k1004.htm">ד</A>
<A HREF="k1005.htm">ה</A>
<A HREF="k1006.htm">ו</A>
<A HREF="k1007.htm">ז</A>
<A HREF="k1008.htm">ח</A>
<A HREF="k1009.htm">ט</A>
<A HREF="k1010.htm">י</A>
<A HREF="k1011.htm">יא</A>
<A HREF="k1012.htm">יב</A>
<A HREF="k1013.htm">יג</A>
<A HREF="k1014.htm">יד</A>
<A HREF="k1015.htm">טו</A>
<A HREF="k1016.htm">טז</A>
<A HREF="k1017.htm">יז</A>
<A HREF="k1018.htm">יח</A>
<A HREF="k1019.htm">יט</A>
<A HREF="k1020.htm">כ</A>
<A HREF="k1021.htm">כא</A>
<A HREF="k1022.htm">כב</A>
<A HREF="k1023.htm">כג</A>
<A HREF="k1024.htm">כד</A>
<A HREF="k1025.htm">כה</A>
<A HREF="k1026.htm">כו</A>
<A HREF="k1027.htm">כז</A>
<A HREF="k1028.htm">כח</A>
<A HREF="k1029.htm">כט</A>
<A HREF="k1030.htm">ל</A>
<A HREF="k1031.htm">לא</A>
<A HREF="k1032.htm">לב</A>
<A HREF="k1033.htm">לג</A>
<A HREF="k1034.htm">לד</A>
<A HREF="k1035.htm">לה</A>
<A HREF="k1036.htm">לו</A>
<A HREF="k1037.htm">לז</A>
<A HREF="k1038.htm">לח</A>
<A HREF="k1039.htm">לט</A>
<A HREF="k1040.htm">מ</A>
<A HREF="k1041.htm">מא</A>
<A HREF="k1042.htm">מב</A>
<A HREF="k1043.htm">מג</A>
<A HREF="k1044.htm">מד</A>
<A HREF="k1045.htm">מה</A>
<A HREF="k1046.htm">מו</A>
<A HREF="k1047.htm">מז</A>
<A HREF="k1048.htm">מח</A>
<A HREF="k1049.htm">מט</A>
<A HREF="k1050.htm">נ</A>
נא
<A HREF="k1052.htm">נב</A>
<A HREF="k1053.htm">נג</A>
<A HREF="k1054.htm">נד</A>
<A HREF="k1055.htm">נה</A>
<A HREF="k1056.htm">נו</A>
<A HREF="k1057.htm">נז</A>
<A HREF="k1058.htm">נח</A>
<A HREF="k1059.htm">נט</A>
<A HREF="k1060.htm">ס</A>
<A HREF="k1061.htm">סא</A>
<A HREF="k1062.htm">סב</A>
<A HREF="k1063.htm">סג</A>
<A HREF="k1064.htm">סד</A>
<A HREF="k1065.htm">סה</A>
<A HREF="k1066.htm">סו</A>
</P>
<HR>

<H1>ישעיהו פרק נא</H1>

<A NAME="1"> </A>
<P><B>א</B> שמעו אליי רודפי צדק, מבקשי יהוה; הביטו אל-צור חוצבתם, ואל-מקבת בור נוקרתם. 
<A NAME="2"> </A>
<B>ב</B> הביטו אל-אברהם אביכם, ואל-שרה תחוללכם:  כי-אחד קראתיו, ואברכהו וארבהו. 
<A NAME="3"> </A>
<B>ג</B> כי-ניחם יהוה ציון, ניחם כל-חורבותיה, וישם מדברה כעדן, וערבתה כגן-יהוה; ששון ושמחה יימצא בה, תודה וקול זמרה.  {ס}</P>
<A NAME="4"> </A>
<P><B>ד</B> הקשיבו אליי עמי, ולאומי אליי האזינו:  כי תורה, מאיתי תצא, ומשפטי, לאור עמים ארגיע. 
<A NAME="5"> </A>
<B>ה</B> קרוב צדקי יצא ישעי, וזרועיי עמים ישפוטו; אליי איים יקוו, ואל-זרועי ייחלון. 
<A NAME="6"> </A>
<B>ו</B> שאו לשמיים עיניכם והביטו אל-הארץ מתחת, כי-שמיים כעשן נמלחו והארץ כבגד תבלה--ויושביה, כמו-כן ימותון; וישועתי לעולם תהיה, וצדקתי לא תיחת.  {פ}</P>
<A NAME="7"> </A>
<P><B>ז</B> שמעו אליי יודעי צדק, עם תורתי בליבם:  אל-תיראו חרפת אנוש, ומגידופותם אל-תיחתו. 
<A NAME="8"> </A>
<B>ח</B> כי כבגד יאכלם עש, וכצמר יאכלם סס; וצדקתי לעולם תהיה, וישועתי לדור דורים.  {ס}</P>
<A NAME="9"> </A>
<P><B>ט</B> עורי עורי לבשי-עוז, זרוע יהוה--עורי כימי קדם, דורות עולמים; הלוא את-היא המחצבת רהב, מחוללת תנין. 
<A NAME="10"> </A>
<B>י</B> הלוא את-היא המחרבת ים, מי תהום רבה; השמה, מעמקי-ים--דרך, לעבור גאולים. 
<A NAME="11"> </A>
<B>יא</B> ופדויי יהוה ישובון, ובאו ציון ברינה, ושמחת עולם, על-ראשם; ששון ושמחה ישיגון, נסו יגון ואנחה.  {ס}</P>
<A NAME="12"> </A>
<P><B>יב</B> אנוכי אנוכי הוא, מנחמכם; מי-את ותיראי מאנוש ימות, ומבן-אדם חציר יינתן. 
<A NAME="13"> </A>
<B>יג</B> ותשכח יהוה עושך, נוטה שמיים ויוסד ארץ, ותפחד תמיד כל-היום מפני חמת המציק, כאשר כונן להשחית; ואיה, חמת המציק. 
<A NAME="14"> </A>
<B>יד</B> מיהר צועה, להיפתח; ולא-ימות לשחת, ולא יחסר לחמו. 
<A NAME="15"> </A>
<B>טו</B> ואנוכי, יהוה אלוהיך, רוגע הים, ויהמו גליו; יהוה צבאות, שמו. 
<A NAME="16"> </A>
<B>טז</B> ואשים דבריי בפיך, ובצל ידי כיסיתיך; לנטוע שמיים וליסוד ארץ, ולאמור לציון עמי-אתה.  {ס}</P>
<A NAME="17"> </A>
<P><B>יז</B> התעוררי התעוררי, קומי ירושלים, אשר שתית מיד יהוה, את-כוס חמתו; את-קובעת כוס התרעלה, שתית--מצית. 
<A NAME="18"> </A>
<B>יח</B> אין-מנהל לה, מכל-בנים ילדה; ואין מחזיק בידה, מכל-בנים גידלה. 
<A NAME="19"> </A>
<B>יט</B> שתיים הנה קוראותייך, מי ינוד לך; השוד והשבר והרעב והחרב, מי אנחמך. 
<A NAME="20"> </A>
<B>כ</B> בנייך עולפו שכבו, בראש כל-חוצות--כתוא מכמר; המלאים חמת-יהוה, גערת אלוהייך. 
<A NAME="21"> </A>
<B>כא</B> לכן שמעי-נא זאת, ענייה; ושכורת, ולא מיין.  {פ}</P>
<A NAME="22"> </A>
<P><B>כב</B> כה-אמר אדונייך יהוה, ואלוהייך יריב עמו, הנה לקחתי מידך, את-כוס התרעלה--את-קובעת כוס חמתי, לא-תוסיפי לשתותה עוד. 
<A NAME="23"> </A>
<B>כג</B> ושמתיה ביד-מוגייך, אשר-אמרו לנפשך שחי ונעבורה; ותשימי כארץ גווך, וכחוץ לעוברים.  {פ}</P>

<HR>
<P CLASS=s>

<A HREF="k0.htm">תנ"ך</A> -
ישעיהו - <A HREF="k10.htm">הכול</A><BR>פרק
<A HREF="k1001.htm">א</A>
<A HREF="k1002.htm">ב</A>
<A HREF="k1003.htm">ג</A>
<A HREF="k1004.htm">ד</A>
<A HREF="k1005.htm">ה</A>
<A HREF="k1006.htm">ו</A>
<A HREF="k1007.htm">ז</A>
<A HREF="k1008.htm">ח</A>
<A HREF="k1009.htm">ט</A>
<A HREF="k1010.htm">י</A>
<A HREF="k1011.htm">יא</A>
<A HREF="k1012.htm">יב</A>
<A HREF="k1013.htm">יג</A>
<A HREF="k1014.htm">יד</A>
<A HREF="k1015.htm">טו</A>
<A HREF="k1016.htm">טז</A>
<A HREF="k1017.htm">יז</A>
<A HREF="k1018.htm">יח</A>
<A HREF="k1019.htm">יט</A>
<A HREF="k1020.htm">כ</A>
<A HREF="k1021.htm">כא</A>
<A HREF="k1022.htm">כב</A>
<A HREF="k1023.htm">כג</A>
<A HREF="k1024.htm">כד</A>
<A HREF="k1025.htm">כה</A>
<A HREF="k1026.htm">כו</A>
<A HREF="k1027.htm">כז</A>
<A HREF="k1028.htm">כח</A>
<A HREF="k1029.htm">כט</A>
<A HREF="k1030.htm">ל</A>
<A HREF="k1031.htm">לא</A>
<A HREF="k1032.htm">לב</A>
<A HREF="k1033.htm">לג</A>
<A HREF="k1034.htm">לד</A>
<A HREF="k1035.htm">לה</A>
<A HREF="k1036.htm">לו</A>
<A HREF="k1037.htm">לז</A>
<A HREF="k1038.htm">לח</A>
<A HREF="k1039.htm">לט</A>
<A HREF="k1040.htm">מ</A>
<A HREF="k1041.htm">מא</A>
<A HREF="k1042.htm">מב</A>
<A HREF="k1043.htm">מג</A>
<A HREF="k1044.htm">מד</A>
<A HREF="k1045.htm">מה</A>
<A HREF="k1046.htm">מו</A>
<A HREF="k1047.htm">מז</A>
<A HREF="k1048.htm">מח</A>
<A HREF="k1049.htm">מט</A>
<A HREF="k1050.htm">נ</A>
נא
<A HREF="k1052.htm">נב</A>
<A HREF="k1053.htm">נג</A>
<A HREF="k1054.htm">נד</A>
<A HREF="k1055.htm">נה</A>
<A HREF="k1056.htm">נו</A>
<A HREF="k1057.htm">נז</A>
<A HREF="k1058.htm">נח</A>
<A HREF="k1059.htm">נט</A>
<A HREF="k1060.htm">ס</A>
<A HREF="k1061.htm">סא</A>
<A HREF="k1062.htm">סב</A>
<A HREF="k1063.htm">סג</A>
<A HREF="k1064.htm">סד</A>
<A HREF="k1065.htm">סה</A>
<A HREF="k1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1051')</SCRIPT></P>
</BODY></HTML>
