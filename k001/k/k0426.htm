<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - במדבר פרק כו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
כו
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>

<H1>במדבר פרק כו</H1>

<A NAME="1"> </A>
<P><B>א</B> ויהי, אחרי המגפה;  {פ}</P><P>ויאמר יהוה אל-משה, ואל אלעזר בן-אהרון הכוהן לאמור. 
<A NAME="2"> </A>
<B>ב</B> שאו את-ראש כל-עדת בני-ישראל, מבן עשרים שנה ומעלה--לבית אבותם:  כל-יוצא צבא, בישראל. 
<A NAME="3"> </A>
<B>ג</B> וידבר משה ואלעזר הכוהן, אותם--בערבות מואב:  על-ירדן ירחו, לאמור. 
<A NAME="4"> </A>
<B>ד</B> מבן עשרים שנה, ומעלה, כאשר ציווה יהוה את-משה ובני ישראל, היוצאים מארץ מצריים. 
<A NAME="5"> </A>
<B>ה</B> ראובן, בכור ישראל; בני ראובן, חנוך משפחת החנוכי, לפלוא, משפחת הפלואי. 
<A NAME="6"> </A>
<B>ו</B> לחצרון, משפחת החצרוני; לכרמי, משפחת הכרמי. 
<A NAME="7"> </A>
<B>ז</B> אלה, משפחות הראובני; ויהיו פקודיהם, שלושה וארבעים אלף, ושבע מאות, ושלושים. 
<A NAME="8"> </A>
<B>ח</B> ובני פלוא, אליאב. 
<A NAME="9"> </A>
<B>ט</B> ובני אליאב, נמואל ודתן ואבירם:  הוא-דתן ואבירם קריאי העדה, אשר הצו על-משה ועל-אהרון בעדת-קורח, בהצותם, על-יהוה. 
<A NAME="10"> </A>
<B>י</B> ותפתח הארץ את-פיה, ותבלע אותם ואת-קורח--במות העדה:  באכול האש, את חמישים ומאתיים איש, ויהיו, לנס. 
<A NAME="11"> </A>
<B>יא</B> ובני-קורח, לא-מתו.  {ס}</P>
<A NAME="12"> </A>
<P><B>יב</B> בני שמעון, למשפחותם--לנמואל משפחת הנמואלי, לימין משפחת הימיני; ליכין, משפחת היכיני. 
<A NAME="13"> </A>
<B>יג</B> לזרח, משפחת הזרחי; לשאול, משפחת השאולי. 
<A NAME="14"> </A>
<B>יד</B> אלה, משפחות השמעוני--שניים ועשרים אלף, ומאתיים.  {ס}</P>
<A NAME="15"> </A>
<P><B>טו</B> בני גד, למשפחותם--לצפון משפחת הצפוני, לחגי משפחת החגי; לשוני, משפחת השוני. 
<A NAME="16"> </A>
<B>טז</B> לאוזני, משפחת האוזני; לערי, משפחת הערי. 
<A NAME="17"> </A>
<B>יז</B> לארוד, משפחת הארודי; לאראלי--משפחת, האראלי. 
<A NAME="18"> </A>
<B>יח</B> אלה משפחות בני-גד, לפקודיהם--ארבעים אלף, וחמש מאות.  {ס}</P>
<A NAME="19"> </A>
<P><B>יט</B> בני יהודה, ער ואונן; וימת ער ואונן, בארץ כנען. 
<A NAME="20"> </A>
<B>כ</B> ויהיו בני-יהודה, למשפחותם--לשלה משפחת השלני, לפרץ משפחת הפרצי; לזרח, משפחת הזרחי. 
<A NAME="21"> </A>
<B>כא</B> ויהיו בני-פרץ--לחצרון, משפחת החצרוני; לחמול, משפחת החמולי. 
<A NAME="22"> </A>
<B>כב</B> אלה משפחות יהודה, לפקודיהם--שישה ושבעים אלף, וחמש מאות.  {ס}</P>
<A NAME="23"> </A>
<P><B>כג</B> בני יששכר, למשפחותם--תולע, משפחת התולעי; לפווה, משפחת הפוני. 
<A NAME="24"> </A>
<B>כד</B> לישוב, משפחת הישובי; לשמרון, משפחת השמרוני. 
<A NAME="25"> </A>
<B>כה</B> אלה משפחות יששכר, לפקודיהם--ארבעה ושישים אלף, ושלוש מאות.  {ס}</P>
<A NAME="26"> </A>
<P><B>כו</B> בני זבולון, למשפחותם--לסרד משפחת הסרדי, לאילון משפחת האילוני; ליחלאל--משפחת, היחלאלי. 
<A NAME="27"> </A>
<B>כז</B> אלה משפחות הזבולוני, לפקודיהם--שישים אלף, וחמש מאות.  {ס}</P>
<A NAME="28"> </A>
<P><B>כח</B> בני יוסף, למשפחותם--מנשה, ואפריים. 
<A NAME="29"> </A>
<B>כט</B> בני מנשה, למכיר משפחת המכירי, ומכיר, הוליד את-גלעד; לגלעד, משפחת הגלעדי. 
<A NAME="30"> </A>
<B>ל</B> אלה, בני גלעד--איעזר, משפחת האיעזרי; לחלק, משפחת החלקי. 
<A NAME="31"> </A>
<B>לא</B> ואשריאל--משפחת, האשריאלי; ושכם, משפחת השכמי. 
<A NAME="32"> </A>
<B>לב</B> ושמידע, משפחת השמידעי; וחפר, משפחת החפרי. 
<A NAME="33"> </A>
<B>לג</B> וצלופחד בן-חפר, לא-היו לו בנים--כי אם-בנות:  ושם, בנות צלופחד--מחלה ונועה, חוגלה מלכה ותרצה. 
<A NAME="34"> </A>
<B>לד</B> אלה, משפחות מנשה; ופקודיהם, שניים וחמישים אלף ושבע מאות.  {ס}</P>
<A NAME="35"> </A>
<P><B>לה</B> אלה בני-אפריים, למשפחותם--לשותלח משפחת השותלחי, לבכר משפחת הבכרי; לתחן, משפחת התחני. 
<A NAME="36"> </A>
<B>לו</B> ואלה, בני שותלח--לעירן, משפחת העירני. 
<A NAME="37"> </A>
<B>לז</B> אלה משפחות בני-אפריים לפקודיהם, שניים ושלושים אלף וחמש מאות; אלה בני-יוסף, למשפחותם.  {ס}</P>
<A NAME="38"> </A>
<P><B>לח</B> בני בנימין, למשפחותם--לבלע משפחת הבלעי, לאשבל משפחת האשבלי; לאחירם, משפחת האחירמי. 
<A NAME="39"> </A>
<B>לט</B> לשפופם, משפחת השופמי; לחופם, משפחת החופמי. 
<A NAME="40"> </A>
<B>מ</B> ויהיו בני-בלע, ארד ונעמן--משפחת, הארדי, לנעמן, משפחת הנעמי. 
<A NAME="41"> </A>
<B>מא</B> אלה בני-בנימין, למשפחותם; ופקודיהם, חמישה וארבעים אלף ושש מאות.  {ס}</P>
<A NAME="42"> </A>
<P><B>מב</B> אלה בני-דן, למשפחותם--לשוחם, משפחת השוחמי; אלה משפחות דן, למשפחותם. 
<A NAME="43"> </A>
<B>מג</B> כל-משפחות השוחמי, לפקודיהם--ארבעה ושישים אלף, וארבע מאות.  {ס}</P>
<A NAME="44"> </A>
<P><B>מד</B> בני אשר, למשפחותם--לימנה משפחת הימנה, לישווי משפחת הישווי; לבריעה, משפחת הבריעי. 
<A NAME="45"> </A>
<B>מה</B> לבני בריעה--לחבר, משפחת החברי; למלכיאל--משפחת, המלכיאלי. 
<A NAME="46"> </A>
<B>מו</B> ושם בת-אשר, שרח. 
<A NAME="47"> </A>
<B>מז</B> אלה משפחות בני-אשר, לפקודיהם--שלושה וחמישים אלף, וארבע מאות.  {ס}</P>
<A NAME="48"> </A>
<P><B>מח</B> בני נפתלי, למשפחותם--ליחצאל, משפחת היחצאלי; לגוני, משפחת הגוני. 
<A NAME="49"> </A>
<B>מט</B> ליצר, משפחת היצרי; לשילם, משפחת השילמי. 
<A NAME="50"> </A>
<B>נ</B> אלה משפחות נפתלי, למשפחותם; ופקודיהם, חמישה וארבעים אלף וארבע מאות. 
<A NAME="51"> </A>
<B>נא</B> אלה, פקודי בני ישראל--שש-מאות אלף, ואלף; שבע מאות, ושלושים.  {פ}</P>
<A NAME="52"> </A>
<P><B>נב</B> וידבר יהוה, אל-משה לאמור. 
<A NAME="53"> </A>
<B>נג</B> לאלה, תיחלק הארץ בנחלה--במספר שמות. 
<A NAME="54"> </A>
<B>נד</B> לרב, תרבה נחלתו, ולמעט, תמעיט נחלתו:  איש לפי פקודיו, יותן נחלתו. 
<A NAME="55"> </A>
<B>נה</B> אך-בגורל, ייחלק את-הארץ:  לשמות מטות-אבותם, ינחלו. 
<A NAME="56"> </A>
<B>נו</B> על-פי, הגורל, תיחלק, נחלתו--בין רב, למעט.  {ס}</P>
<A NAME="57"> </A>
<P><B>נז</B> ואלה פקודי הלוי, למשפחותם--לגרשון משפחת הגרשוני, לקהת משפחת הקהתי; למררי, משפחת המררי. 
<A NAME="58"> </A>
<B>נח</B> אלה משפחות לוי, משפחת הלבני משפחת החברוני משפחת המחלי משפחת המושי, משפחת, הקורחי; וקהת, הוליד את-עמרם. 
<A NAME="59"> </A>
<B>נט</B> ושם אשת עמרם, יוכבד בת-לוי, אשר ילדה אותה ללוי, במצריים; ותלד לעמרם, את-אהרון ואת-משה, ואת, מרים אחותם. 
<A NAME="60"> </A>
<B>ס</B> וייוולד לאהרון, את-נדב ואת-אביהוא, את-אלעזר, ואת-איתמר. 
<A NAME="61"> </A>
<B>סא</B> וימת נדב, ואביהוא, בהקריבם אש-זרה, לפני יהוה. 
<A NAME="62"> </A>
<B>סב</B> ויהיו פקודיהם, שלושה ועשרים אלף--כל-זכר, מבן-חודש ומעלה:  כי לא הותפקדו, בתוך בני ישראל, כי לא-ניתן להם נחלה, בתוך בני ישראל. 
<A NAME="63"> </A>
<B>סג</B> אלה פקודי משה, ואלעזר הכוהן--אשר פקדו את-בני ישראל, בערבות מואב, על, ירדן ירחו. 
<A NAME="64"> </A>
<B>סד</B> ובאלה, לא-היה איש, מפקודי משה, ואהרון הכוהן--אשר פקדו את-בני ישראל, במדבר סיניי. 
<A NAME="65"> </A>
<B>סה</B> כי-אמר יהוה להם, מות ימותו במדבר; ולא-נותר מהם, איש--כי אם-כלב בן-יפונה, ויהושוע בן-נון.  {ס}</P>

<HR>
<P CLASS=s>

<A HREF="k0.htm">תנ"ך</A> -
במדבר - <A HREF="k04.htm">הכול</A><BR>פרק
<A HREF="k0401.htm">א</A>
<A HREF="k0402.htm">ב</A>
<A HREF="k0403.htm">ג</A>
<A HREF="k0404.htm">ד</A>
<A HREF="k0405.htm">ה</A>
<A HREF="k0406.htm">ו</A>
<A HREF="k0407.htm">ז</A>
<A HREF="k0408.htm">ח</A>
<A HREF="k0409.htm">ט</A>
<A HREF="k0410.htm">י</A>
<A HREF="k0411.htm">יא</A>
<A HREF="k0412.htm">יב</A>
<A HREF="k0413.htm">יג</A>
<A HREF="k0414.htm">יד</A>
<A HREF="k0415.htm">טו</A>
<A HREF="k0416.htm">טז</A>
<A HREF="k0417.htm">יז</A>
<A HREF="k0418.htm">יח</A>
<A HREF="k0419.htm">יט</A>
<A HREF="k0420.htm">כ</A>
<A HREF="k0421.htm">כא</A>
<A HREF="k0422.htm">כב</A>
<A HREF="k0423.htm">כג</A>
<A HREF="k0424.htm">כד</A>
<A HREF="k0425.htm">כה</A>
כו
<A HREF="k0427.htm">כז</A>
<A HREF="k0428.htm">כח</A>
<A HREF="k0429.htm">כט</A>
<A HREF="k0430.htm">ל</A>
<A HREF="k0431.htm">לא</A>
<A HREF="k0432.htm">לב</A>
<A HREF="k0433.htm">לג</A>
<A HREF="k0434.htm">לד</A>
<A HREF="k0435.htm">לה</A>
<A HREF="k0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0426')</SCRIPT></P>
</BODY></HTML>
