<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
יא
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק יא</H1>

<A NAME="1"> </A>
<P><B>א</B> וידבר יהוה אל-משה ואל-אהרון, לאמור אליהם. 
<A NAME="2"> </A>
<B>ב</B> דברו אל-בני ישראל, לאמור:  זאת החיה אשר תאכלו, מכל-הבהמה אשר על-הארץ. 
<A NAME="3"> </A>
<B>ג</B> כול מפרסת פרסה, ושוסעת שסע פרסות, מעלת גרה, בבהמה--אותה, תאכלו. 
<A NAME="4"> </A>
<B>ד</B> אך את-זה, לא תאכלו, ממעלי הגרה, וממפריסי הפרסה:  את-הגמל כי-מעלה גרה הוא, ופרסה איננו מפריס--טמא הוא, לכם. 
<A NAME="5"> </A>
<B>ה</B> ואת-השפן, כי-מעלה גרה הוא, ופרסה, לא יפריס; טמא הוא, לכם. 
<A NAME="6"> </A>
<B>ו</B> ואת-הארנבת, כי-מעלת גרה היא, ופרסה, לא הפריסה; טמאה היא, לכם. 
<A NAME="7"> </A>
<B>ז</B> ואת-החזיר כי-מפריס פרסה הוא, ושוסע שסע פרסה, והוא, גרה לא-ייגר; טמא הוא, לכם. 
<A NAME="8"> </A>
<B>ח</B> מבשרם לא תאכלו, ובנבלתם לא תיגעו; טמאים הם, לכם. 
<A NAME="9"> </A>
<B>ט</B> את-זה, תאכלו, מכול, אשר במים:  כול אשר-לו סנפיר וקשקשת במים, בימים ובנחלים--אותם תאכלו. 
<A NAME="10"> </A>
<B>י</B> וכול אשר אין-לו סנפיר וקשקשת, בימים ובנחלים, מכול שרץ המים, ומכול נפש החיה אשר במים--שקץ הם, לכם. 
<A NAME="11"> </A>
<B>יא</B> ושקץ, יהיו לכם; מבשרם לא תאכלו, ואת-נבלתם תשקצו. 
<A NAME="12"> </A>
<B>יב</B> כול אשר אין-לו סנפיר וקשקשת, במים--שקץ הוא, לכם. 
<A NAME="13"> </A>
<B>יג</B> ואת-אלה תשקצו מן-העוף, לא ייאכלו שקץ הם:  את-הנשר, ואת-הפרס, ואת, העוזנייה. 
<A NAME="14"> </A>
<B>יד</B> ואת-הדאה--ואת-האיה, למינה. 
<A NAME="15"> </A>
<B>טו</B> את כל-עורב, למינו. 
<A NAME="16"> </A>
<B>טז</B> ואת בת היענה, ואת-התחמס ואת-השחף; ואת-הנץ, למינהו. 
<A NAME="17"> </A>
<B>יז</B> ואת-הכוס ואת-השלך, ואת-הינשוף. 
<A NAME="18"> </A>
<B>יח</B> ואת-התנשמת ואת-הקאת, ואת-הרחם. 
<A NAME="19"> </A>
<B>יט</B> ואת, החסידה, האנפה, למינה; ואת-הדוכיפת, ואת-העטלף. 
<A NAME="20"> </A>
<B>כ</B> כול שרץ העוף, ההולך על-ארבע--שקץ הוא, לכם. 
<A NAME="21"> </A>
<B>כא</B> אך את-זה, תאכלו, מכול שרץ העוף, ההולך על-ארבע:  אשר-לו כרעיים ממעל לרגליו, לנתר בהן על-הארץ. 
<A NAME="22"> </A>
<B>כב</B> את-אלה מהם, תאכלו--את-הארבה למינו, ואת-הסולעם למינהו; ואת-החרגול למינהו, ואת-החגב למינהו. 
<A NAME="23"> </A>
<B>כג</B> וכול שרץ העוף, אשר-לו ארבע רגליים--שקץ הוא, לכם. 
<A NAME="24"> </A>
<B>כד</B> ולאלה, תיטמאו; כל-הנוגע בנבלתם, יטמא עד-הערב. 
<A NAME="25"> </A>
<B>כה</B> וכל-הנושא, מנבלתם--יכבס בגדיו, וטמא עד-הערב. 
<A NAME="26"> </A>
<B>כו</B> לכל-הבהמה אשר היא מפרסת פרסה ושסע איננה שוסעת, וגרה איננה מעלה--טמאים הם, לכם; כל-הנוגע בהם, יטמא. 
<A NAME="27"> </A>
<B>כז</B> וכול הולך על-כפיו, בכל-החיה ההולכת על-ארבע--טמאים הם, לכם; כל-הנוגע בנבלתם, יטמא עד-הערב. 
<A NAME="28"> </A>
<B>כח</B> והנושא, את-נבלתם--יכבס בגדיו, וטמא עד-הערב; טמאים המה, לכם.  {ס}</P>
<A NAME="29"> </A>
<P><B>כט</B> וזה לכם הטמא, בשרץ השורץ על-הארץ:  החולד והעכבר, והצב למינהו. 
<A NAME="30"> </A>
<B>ל</B> והאנקה והכוח, והלטאה; והחומט, והתנשמת. 
<A NAME="31"> </A>
<B>לא</B> אלה הטמאים לכם, בכל-השרץ; כל-הנוגע בהם במותם, יטמא עד-הערב. 
<A NAME="32"> </A>
<B>לב</B> וכול אשר-ייפול-עליו מהם במותם יטמא, מכל-כלי-עץ או בגד או-עור או שק, כל-כלי, אשר-ייעשה מלאכה בהם; במים יובא וטמא עד-הערב, וטהר. 
<A NAME="33"> </A>
<B>לג</B> וכל-כלי-חרש--אשר-ייפול מהם, אל-תוכו:  כול אשר בתוכו יטמא, ואותו תשבורו. 
<A NAME="34"> </A>
<B>לד</B> מכל-האוכל אשר ייאכל, אשר יבוא עליו מים--יטמא; וכל-משקה אשר יישתה, בכל-כלי יטמא. 
<A NAME="35"> </A>
<B>לה</B> וכול אשר-ייפול מנבלתם עליו, יטמא--תנור וכיריים יותץ, טמאים הם; וטמאים, יהיו לכם. 
<A NAME="36"> </A>
<B>לו</B> אך מעיין ובור מקוה-מים, יהיה טהור; ונוגע בנבלתם, יטמא. 
<A NAME="37"> </A>
<B>לז</B> וכי ייפול מנבלתם, על-כל-זרע זירוע אשר ייזרע--טהור, הוא. 
<A NAME="38"> </A>
<B>לח</B> וכי יותן-מים על-זרע, ונפל מנבלתם עליו--טמא הוא, לכם.  {ס}</P>
<A NAME="39"> </A>
<P><B>לט</B> וכי ימות מן-הבהמה, אשר-היא לכם לאוכלה--הנוגע בנבלתה, יטמא עד-הערב. 
<A NAME="40"> </A>
<B>מ</B> והאוכל, מנבלתה--יכבס בגדיו, וטמא עד-הערב; והנושא, את-נבלתה--יכבס בגדיו, וטמא עד-הערב. 
<A NAME="41"> </A>
<B>מא</B> וכל-השרץ, השורץ על-הארץ--שקץ הוא, לא ייאכל. 
<A NAME="42"> </A>
<B>מב</B> כול הולך על-גח<BIG>ו</BIG>ן וכול הולך על-ארבע, עד כל-מרבה רגליים, לכל-השרץ, השורץ על-הארץ--לא תאכלום, כי-שקץ הם. 
<A NAME="43"> </A>
<B>מג</B> אל-תשקצו, את-נפשותיכם, בכל-השרץ, השורץ; ולא תיטמאו בהם, ונטמאתם בם. 
<A NAME="44"> </A>
<B>מד</B> כי אני יהוה, אלוהיכם, והתקדשתם והייתם קדושים, כי קדוש אני; ולא תטמאו את-נפשותיכם, בכל-השרץ הרומש על-הארץ. 
<A NAME="45"> </A>
<B>מה</B> כי אני יהוה, המעלה אתכם מארץ מצריים, להיות לכם, לאלוהים; והייתם קדושים, כי קדוש אני. 
<A NAME="46"> </A>
<B>מו</B> זאת תורת הבהמה, והעוף, וכול נפש החיה, הרומשת במים; ולכל-נפש, השורצת על-הארץ. 
<A NAME="47"> </A>
<B>מז</B> להבדיל, בין הטמא ובין הטהור; ובין החיה, הנאכלת, ובין החיה, אשר לא תיאכל.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
<A HREF="k0303.htm">ג</A>
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
יא
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0311')</SCRIPT></P>
</BODY></HTML>
