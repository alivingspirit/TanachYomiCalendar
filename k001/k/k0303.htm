<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - ויקרא פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
ג
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>

<H1>ויקרא פרק ג</H1>

<A NAME="1"> </A>
<P><B>א</B> ואם-זבח שלמים, קרבנו--אם מן-הבקר, הוא מקריב, אם-זכר אם-נקבה, תמים יקריבנו לפני יהוה. 
<A NAME="2"> </A>
<B>ב</B> וסמך ידו, על-ראש קרבנו, ושחטו, פתח אוהל מועד; וזרקו בני אהרון הכוהנים את-הדם, על-המזבח--סביב. 
<A NAME="3"> </A>
<B>ג</B> והקריב מזבח השלמים, אישה ליהוה--את-החלב, המכסה את-הקרב, ואת כל-החלב, אשר על-הקרב. 
<A NAME="4"> </A>
<B>ד</B> ואת, שתי הכליות, ואת-החלב אשר עליהן, אשר על-הכסלים; ואת-היותרת, על-הכבד, על-הכליות, יסירנה. 
<A NAME="5"> </A>
<B>ה</B> והקטירו אותו בני-אהרון, המזבחה, על-העולה, אשר על-העצים אשר על-האש--אישה ריח ניחוח, ליהוה.  {פ}</P>
<A NAME="6"> </A>
<P><B>ו</B> ואם-מן-הצאן קרבנו לזבח שלמים, ליהוה--זכר או נקבה, תמים יקריבנו. 
<A NAME="7"> </A>
<B>ז</B> אם-כשב הוא-מקריב, את-קרבנו--והקריב אותו, לפני יהוה. 
<A NAME="8"> </A>
<B>ח</B> וסמך את-ידו, על-ראש קרבנו, ושחט אותו, לפני אוהל מועד; וזרקו בני אהרון את-דמו, על-המזבח--סביב. 
<A NAME="9"> </A>
<B>ט</B> והקריב מזבח השלמים, אישה ליהוה--חלבו האליה תמימה, לעומת העצה יסירנה; ואת-החלב, המכסה את-הקרב, ואת כל-החלב, אשר על-הקרב. 
<A NAME="10"> </A>
<B>י</B> ואת, שתי הכליות, ואת-החלב אשר עליהן, אשר על-הכסלים; ואת-היותרת, על-הכבד, על-הכליות, יסירנה. 
<A NAME="11"> </A>
<B>יא</B> והקטירו הכוהן, המזבחה--לחם אישה, ליהוה.  {פ}</P>
<A NAME="12"> </A>
<P><B>יב</B> ואם עז, קרבנו--והקריבו, לפני יהוה. 
<A NAME="13"> </A>
<B>יג</B> וסמך את-ידו, על-ראשו, ושחט אותו, לפני אוהל מועד; וזרקו בני אהרון את-דמו, על-המזבח--סביב. 
<A NAME="14"> </A>
<B>יד</B> והקריב ממנו קרבנו, אישה ליהוה--את-החלב, המכסה את-הקרב, ואת כל-החלב, אשר על-הקרב. 
<A NAME="15"> </A>
<B>טו</B> ואת, שתי הכליות, ואת-החלב אשר עליהן, אשר על-הכסלים; ואת-היותרת, על-הכבד, על-הכליות, יסירנה. 
<A NAME="16"> </A>
<B>טז</B> והקטירם הכוהן, המזבחה--לחם אישה לריח ניחוח, כל-חלב ליהוה. 
<A NAME="17"> </A>
<B>יז</B> חוקת עולם לדורותיכם, בכול מושבותיכם--כל-חלב וכל-דם, לא תאכלו.  {פ}</P>

<HR>
<P CLASS=s>

<A HREF="k0.htm">תנ"ך</A> -
ויקרא - <A HREF="k03.htm">הכול</A><BR>פרק
<A HREF="k0301.htm">א</A>
<A HREF="k0302.htm">ב</A>
ג
<A HREF="k0304.htm">ד</A>
<A HREF="k0305.htm">ה</A>
<A HREF="k0306.htm">ו</A>
<A HREF="k0307.htm">ז</A>
<A HREF="k0308.htm">ח</A>
<A HREF="k0309.htm">ט</A>
<A HREF="k0310.htm">י</A>
<A HREF="k0311.htm">יא</A>
<A HREF="k0312.htm">יב</A>
<A HREF="k0313.htm">יג</A>
<A HREF="k0314.htm">יד</A>
<A HREF="k0315.htm">טו</A>
<A HREF="k0316.htm">טז</A>
<A HREF="k0317.htm">יז</A>
<A HREF="k0318.htm">יח</A>
<A HREF="k0319.htm">יט</A>
<A HREF="k0320.htm">כ</A>
<A HREF="k0321.htm">כא</A>
<A HREF="k0322.htm">כב</A>
<A HREF="k0323.htm">כג</A>
<A HREF="k0324.htm">כד</A>
<A HREF="k0325.htm">כה</A>
<A HREF="k0326.htm">כו</A>
<A HREF="k0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0303')</SCRIPT></P>
</BODY></HTML>
