<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - זכריה פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
ח
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>

<H1>זכריה פרק ח</H1>

<A NAME="1"> </A>
<P><B>א</B> ויהי דבר-יהוה צבאות, לאמור. 
<A NAME="2"> </A>
<B>ב</B> כה אמר יהוה צבאות, קינאתי לציון קנאה גדולה; וחמה גדולה, קינאתי לה. 
<A NAME="3"> </A>
<B>ג</B> כה, אמר יהוה, שבתי אל-ציון, ושכנתי בתוך ירושלים; ונקראה ירושלים עיר האמת, והר-יהוה צבאות הר הקודש.  {ס}</P>
<A NAME="4"> </A>
<P><B>ד</B> כה אמר, יהוה צבאות, עוד יישבו זקנים וזקנות, ברחובות ירושלים; ואיש משענתו בידו, מרוב ימים. 
<A NAME="5"> </A>
<B>ה</B> ורחובות העיר יימלאו, ילדים וילדות, משחקים, ברחובותיה.  {ס}</P>
<A NAME="6"> </A>
<P><B>ו</B> כה אמר, יהוה צבאות, כי ייפלא בעיני שארית העם הזה, בימים ההם--גם-בעיניי, ייפלא, נאום, יהוה צבאות.  {פ}</P>
<A NAME="7"> </A>
<P><B>ז</B> כה אמר יהוה צבאות, הנני מושיע את-עמי מארץ מזרח, ומארץ, מבוא השמש. 
<A NAME="8"> </A>
<B>ח</B> והבאתי אותם, ושכנו בתוך ירושלים; והיו-לי לעם, ואני אהיה להם לאלוהים--באמת, ובצדקה.  {ס}</P>
<A NAME="9"> </A>
<P><B>ט</B> כה-אמר, יהוה צבאות, תחזקנה ידיכם, השומעים בימים האלה את הדברים האלה--מפי, הנביאים, אשר ביום יוסד בית-יהוה צבאות ההיכל, להיבנות. 
<A NAME="10"> </A>
<B>י</B> כי, לפני הימים ההם, שכר האדם לא נהיה, ושכר הבהמה איננה; וליוצא ולבא אין-שלום מן-הצר, ואשלח את-כל-האדם איש בריעהו. 
<A NAME="11"> </A>
<B>יא</B> ועתה, לא כימים הראשונים אני, לשארית, העם הזה--נאום, יהוה צבאות. 
<A NAME="12"> </A>
<B>יב</B> כי-זרע השלום, הגפן תיתן פרייה והארץ תיתן את-יבולה, והשמיים, ייתנו טלם; והנחלתי, את-שארית העם הזה--את-כל-אלה. 
<A NAME="13"> </A>
<B>יג</B> והיה כאשר הייתם קללה בגויים, בית יהודה ובית ישראל--כן אושיע אתכם, והייתם ברכה:  אל-תיראו, תחזקנה ידיכם.  {ס}</P>
<A NAME="14"> </A>
<P><B>יד</B> כי כה אמר, יהוה צבאות, כאשר זממתי להרע לכם בהקציף אבותיכם אותי, אמר יהוה צבאות; ולא, ניחמתי. 
<A NAME="15"> </A>
<B>טו</B> כן שבתי זממתי בימים האלה, להיטיב את-ירושלים ואת-בית יהודה:  אל-תיראו. 
<A NAME="16"> </A>
<B>טז</B> אלה הדברים, אשר תעשו:  דברו אמת, איש את-ריעהו--אמת ומשפט שלום, שפטו בשעריכם. 
<A NAME="17"> </A>
<B>יז</B> ואיש את-רעת ריעהו, אל-תחשבו בלבבכם, ושבועת שקר, אל-תאהבו:  כי את-כל-אלה אשר שנאתי, נאום-יהוה.  {ס}</P>
<A NAME="18"> </A>
<P><B>יח</B> ויהי דבר-יהוה צבאות, אליי לאמור. 
<A NAME="19"> </A>
<B>יט</B> כה-אמר יהוה צבאות, צום הרביעי וצום החמישי וצום השביעי וצום העשירי יהיה לבית-יהודה לששון ולשמחה, ולמועדים, טובים; והאמת והשלום, אהבו.  {פ}</P>
<A NAME="20"> </A>
<P><B>כ</B> כה אמר, יהוה צבאות:  עוד אשר יבואו עמים, ויושבי ערים רבות. 
<A NAME="21"> </A>
<B>כא</B> והלכו יושבי אחת אל-אחת לאמור, נלכה הלוך לחלות את-פני יהוה, ולבקש, את-יהוה צבאות; אלכה, גם-אני. 
<A NAME="22"> </A>
<B>כב</B> ובאו עמים רבים וגויים עצומים, לבקש את-יהוה צבאות בירושלים, ולחלות, את-פני יהוה.  {ס}</P>
<A NAME="23"> </A>
<P><B>כג</B> כה-אמר, יהוה צבאות, בימים ההמה, אשר יחזיקו עשרה אנשים מכול לשונות הגויים; והחזיקו בכנף איש יהודי לאמור, נלכה עימכם--כי שמענו, אלוהים עימכם.  {ס}</P>

<HR>
<P CLASS=s>

<A HREF="k0.htm">תנ"ך</A> -
זכריה - <A HREF="k23.htm">הכול</A><BR>פרק
<A HREF="k2301.htm">א</A>
<A HREF="k2302.htm">ב</A>
<A HREF="k2303.htm">ג</A>
<A HREF="k2304.htm">ד</A>
<A HREF="k2305.htm">ה</A>
<A HREF="k2306.htm">ו</A>
<A HREF="k2307.htm">ז</A>
ח
<A HREF="k2309.htm">ט</A>
<A HREF="k2310.htm">י</A>
<A HREF="k2311.htm">יא</A>
<A HREF="k2312.htm">יב</A>
<A HREF="k2313.htm">יג</A>
<A HREF="k2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2308')</SCRIPT></P>
</BODY></HTML>
