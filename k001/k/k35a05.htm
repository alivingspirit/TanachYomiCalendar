<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - עזרא פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
ה
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>עזרא פרק ה</H1>

<A NAME="1"> </A>
<P><B>א</B> והתנבי חגיי נבייא, וזכריה בר-עידוא נבייאיא, על-יהודיא, די ביהוד ובירושלם--בשום אלה ישראל, עליהון.  {ס}</P>
<A NAME="2"> </A>
<P><B>ב</B> באדיין קמו זרובבל בר-שאלתיאל, וישוע בר-יוצדק, ושריו למבני, בית אלהא די בירושלם; ועימהון נבייאיא די-אלהא, מסעדין להון.  {פ}</P>
<A NAME="3"> </A>
<P><B>ג</B> ביה-זמנא אתא עליהון תתניי פחת עבר-נהרה, ושתר בוזניי--וכנוותהון; וכן, אמרין להום--מן-שם לכום טעים ביתא דנה ליבני, ואושרנא דנה לשכללה.  {ס}</P>
<A NAME="4"> </A>
<P><B>ד</B> אדיין כנימא, אמרנא להום:  מן-אינון שמהת גובריא, די-דנה בניינא בניין. 
<A NAME="5"> </A>
<B>ה</B> ועין אלההום, הות על-שבי יהודיא, ולא-בטילו הימו, עד-טעמא לדריווש יהך; ואדיין יתיבון נשתוונא, על-דנה.  {פ}</P>
<A NAME="6"> </A>
<P><B>ו</B> פרשגן איגרתא די-שלח תתניי פחת עבר-נהרה, ושתר בוזניי וכנוותיה, אפרסכיא, די בעבר נהרה--על-דריווש, מלכא. 
<A NAME="7"> </A>
<B>ז</B> פתגמא, שלחו עלוהי; וכדנה כתיב בגוויה, לדריווש מלכא שלמא כולא.  {ס}</P>
<A NAME="8"> </A>
<P><B>ח</B> ידיע להוי למלכא, די-אזלנא ליהוד מדינתא לבית אלהא רבא, והוא מתבני אבן גלל, ואע מיתשם בכותליא; ועבידתא דך אוספרנא מתעבדא, ומצלח בידהום.  {ס}</P>
<A NAME="9"> </A>
<P><B>ט</B> אדיין, שאילנא לשביא איליך, כנימא, אמרנא להום:  מן-שם לכום טעים, ביתא דנה למבניה, ואושרנא דנה, לשכללה. 
<A NAME="10"> </A>
<B>י</B> ואף שמהתהום שאילנא להום, להודעותך--די נכתוב שום-גובריא, די בראשיהום.  {ס}</P>
<A NAME="11"> </A>
<P><B>יא</B> וכנימא פתגמא, התיבונא למימר:  אנחנא הימו עבדוהי די-אלה שמיא וארעא, ובניין ביתא די-הוה בני מקדמת דנה שנין שגיאן, ומלך לישראל רב, בנהי ושכלליה. 
<A NAME="12"> </A>
<B>יב</B> להן, מן-די הרגיזו אבהתנא לאלה שמיא--יהב הימו, ביד נבוכדנאצר מלך-בבל כסדאה; וביתה דנה סתריה, ועמה הגלי לבבל.  {ס}</P>
<A NAME="13"> </A>
<P><B>יג</B> ברם בשנת חדה, לכורש מלכא די בבל--כורש מלכא שם טעים, בית-אלהא דנה ליבני. 
<A NAME="14"> </A>
<B>יד</B> ואף מאניא די-בית-אלהא, די דהבה וכספא, די נבוכדנאצר הנפיק מן-היכלא די בירושלם, והיביל הימו להיכלא די בבל--הנפיק הימו כורש מלכא, מן-היכלא די בבל, ויהיבו לששבצר שמיה, די פחה שמיה. 
<A NAME="15"> </A>
<B>טו</B> ואמר-ליה--אל מאניא, שיא איזל-אחית הימו בהיכלא די בירושלם; ובית אלהא, יתבני על-אתריה.  {ס}</P>
<A NAME="16"> </A>
<P><B>טז</B> אדיין, ששבצר דיך, אתא יהב אושיא די-בית אלהא, די בירושלם; ומן-אדיין ועד-כען מתבני, ולא שלים. 
<A NAME="17"> </A>
<B>יז</B> וכען הן על-מלכא טב, יתבקר בבית גנזיא די-מלכא תמה די בבבל, הן איתיי די-מן-כורש מלכא שים טעים, למבני בית-אלהא דיך בירושלם; ורעות מלכא על-דנה, ישלח עלינא.  {ס}</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
ה
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
<A HREF="k35b08.htm">ח</A>
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35a05')</SCRIPT></P>
</BODY></HTML>
