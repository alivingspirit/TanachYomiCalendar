<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - איוב פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
איוב - <A HREF="k27.htm">הכול</A><BR>פרק
א
<A HREF="k2702.htm">ב</A>
<A HREF="k2703.htm">ג</A>
<A HREF="k2704.htm">ד</A>
<A HREF="k2705.htm">ה</A>
<A HREF="k2706.htm">ו</A>
<A HREF="k2707.htm">ז</A>
<A HREF="k2708.htm">ח</A>
<A HREF="k2709.htm">ט</A>
<A HREF="k2710.htm">י</A>
<A HREF="k2711.htm">יא</A>
<A HREF="k2712.htm">יב</A>
<A HREF="k2713.htm">יג</A>
<A HREF="k2714.htm">יד</A>
<A HREF="k2715.htm">טו</A>
<A HREF="k2716.htm">טז</A>
<A HREF="k2717.htm">יז</A>
<A HREF="k2718.htm">יח</A>
<A HREF="k2719.htm">יט</A>
<A HREF="k2720.htm">כ</A>
<A HREF="k2721.htm">כא</A>
<A HREF="k2722.htm">כב</A>
<A HREF="k2723.htm">כג</A>
<A HREF="k2724.htm">כד</A>
<A HREF="k2725.htm">כה</A>
<A HREF="k2726.htm">כו</A>
<A HREF="k2727.htm">כז</A>
<A HREF="k2728.htm">כח</A>
<A HREF="k2729.htm">כט</A>
<A HREF="k2730.htm">ל</A>
<A HREF="k2731.htm">לא</A>
<A HREF="k2732.htm">לב</A>
<A HREF="k2733.htm">לג</A>
<A HREF="k2734.htm">לד</A>
<A HREF="k2735.htm">לה</A>
<A HREF="k2736.htm">לו</A>
<A HREF="k2737.htm">לז</A>
<A HREF="k2738.htm">לח</A>
<A HREF="k2739.htm">לט</A>
<A HREF="k2740.htm">מ</A>
<A HREF="k2741.htm">מא</A>
<A HREF="k2742.htm">מב</A>
</P>
<HR>

<H1>איוב פרק א</H1>

<A NAME="1"> </A>
<P><B>א</B> איש היה בארץ עוץ, איוב שמו; והיה האיש ההוא, תם וישר וירא אלוהים--וסר מרע. 
<A NAME="2"> </A>
<B>ב</B> וייוולדו לו שבעה בנים, ושלוש בנות. 
<A NAME="3"> </A>
<B>ג</B> ויהי מקנהו שבעת אלפי צאן ושלושת אלפי גמלים, וחמש מאות צמד בקר וחמש מאות אתונות, ועבודה, רבה מאוד; ויהי האיש ההוא, גדול מכל בני קדם. 
<A NAME="4"> </A>
<B>ד</B> והלכו בניו ועשו משתה, בית איש יומו; ושלחו, וקראו לשלושת אחיותיהם, לאכול ולשתות, עימהם. 
<A NAME="5"> </A>
<B>ה</B> ויהי כי הקיפו ימי המשתה וישלח איוב ויקדשם, והשכים בבוקר והעלה עולות מספר כולם--כי אמר איוב, אוליי חטאו בניי ובירכו אלוהים בלבבם:  ככה יעשה איוב, כל הימים.  {פ}</P>
<A NAME="6"> </A>
<P><B>ו</B> ויהי היום--ויבואו בני האלוהים, להתייצב על יהוה; ויבוא גם השטן, בתוכם. 
<A NAME="7"> </A>
<B>ז</B> ויאמר יהוה אל השטן, מאיין תבוא; ויען השטן את יהוה, ויאמר, משוט בארץ, ומהתהלך בה. 
<A NAME="8"> </A>
<B>ח</B> ויאמר יהוה אל השטן, השמת ליבך על עבדי איוב:  כי אין כמוהו בארץ, איש תם וישר ירא אלוהים וסר מרע. 
<A NAME="9"> </A>
<B>ט</B> ויען השטן את יהוה, ויאמר:  החינם, ירא איוב אלוהים. 
<A NAME="10"> </A>
<B>י</B> הלוא אתה שכת בעדו ובעד ביתו, ובעד כל אשר לו--מסביב:  מעשה ידיו בירכת, ומקנהו פרץ בארץ. 
<A NAME="11"> </A>
<B>יא</B> ואולם שלח נא ידך, וגע בכל אשר לו--אם לא על פניך, יברכך. 
<A NAME="12"> </A>
<B>יב</B> ויאמר יהוה אל השטן, הנה כל אשר לו בידך--רק אליו, אל תשלח ידך; וייצא, השטן, מעם, פני יהוה. 
<A NAME="13"> </A>
<B>יג</B> ויהי, היום; ובניו ובנותיו אוכלים ושותים יין, בבית אחיהם הבכור. 
<A NAME="14"> </A>
<B>יד</B> ומלאך בא אל איוב, ויאמר:  הבקר היו חורשות, והאתונות רועות על ידיהם. 
<A NAME="15"> </A>
<B>טו</B> ותיפול שבא ותיקחם, ואת הנערים הכו לפי חרב; ואימלטה רק אני לבדי, להגיד לך. 
<A NAME="16"> </A>
<B>טז</B> עוד זה מדבר, וזה בא ויאמר, אש אלוהים נפלה מן השמיים, ותבער בצאן ובנערים ותאכלם; ואימלטה רק אני לבדי, להגיד לך. 
<A NAME="17"> </A>
<B>יז</B> עוד זה מדבר, וזה בא ויאמר, כשדים שמו שלושה ראשים ויפשטו על הגמלים וייקחום, ואת הנערים הכו לפי חרב; ואימלטה רק אני לבדי, להגיד לך. 
<A NAME="18"> </A>
<B>יח</B> עד זה מדבר, וזה בא ויאמר:  בניך ובנותיך אוכלים ושותים יין, בבית אחיהם הבכור. 
<A NAME="19"> </A>
<B>יט</B> והנה רוח גדולה באה מעבר המדבר, וייגע בארבע פינות הבית, וייפול על הנערים, וימותו; ואימלטה רק אני לבדי, להגיד לך. 
<A NAME="20"> </A>
<B>כ</B> ויקם איוב ויקרע את מעילו, ויגז את ראשו; וייפול ארצה, וישתחו. 
<A NAME="21"> </A>
<B>כא</B> ויאמר ערום יצאתי מבטן אימי, וערום אשוב שמה--יהוה נתן, ויהוה לקח; יהי שם יהוה, מבורך. 
<A NAME="22"> </A>
<B>כב</B> בכל זאת, לא חטא איוב; ולא נתן תפלה, לאלוהים.  {פ}</P>

<HR>
<P CLASS=s>

<A HREF="k0.htm">תנ"ך</A> -
איוב - <A HREF="k27.htm">הכול</A><BR>פרק
א
<A HREF="k2702.htm">ב</A>
<A HREF="k2703.htm">ג</A>
<A HREF="k2704.htm">ד</A>
<A HREF="k2705.htm">ה</A>
<A HREF="k2706.htm">ו</A>
<A HREF="k2707.htm">ז</A>
<A HREF="k2708.htm">ח</A>
<A HREF="k2709.htm">ט</A>
<A HREF="k2710.htm">י</A>
<A HREF="k2711.htm">יא</A>
<A HREF="k2712.htm">יב</A>
<A HREF="k2713.htm">יג</A>
<A HREF="k2714.htm">יד</A>
<A HREF="k2715.htm">טו</A>
<A HREF="k2716.htm">טז</A>
<A HREF="k2717.htm">יז</A>
<A HREF="k2718.htm">יח</A>
<A HREF="k2719.htm">יט</A>
<A HREF="k2720.htm">כ</A>
<A HREF="k2721.htm">כא</A>
<A HREF="k2722.htm">כב</A>
<A HREF="k2723.htm">כג</A>
<A HREF="k2724.htm">כד</A>
<A HREF="k2725.htm">כה</A>
<A HREF="k2726.htm">כו</A>
<A HREF="k2727.htm">כז</A>
<A HREF="k2728.htm">כח</A>
<A HREF="k2729.htm">כט</A>
<A HREF="k2730.htm">ל</A>
<A HREF="k2731.htm">לא</A>
<A HREF="k2732.htm">לב</A>
<A HREF="k2733.htm">לג</A>
<A HREF="k2734.htm">לד</A>
<A HREF="k2735.htm">לה</A>
<A HREF="k2736.htm">לו</A>
<A HREF="k2737.htm">לז</A>
<A HREF="k2738.htm">לח</A>
<A HREF="k2739.htm">לט</A>
<A HREF="k2740.htm">מ</A>
<A HREF="k2741.htm">מא</A>
<A HREF="k2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k2701')</SCRIPT></P>
</BODY></HTML>
