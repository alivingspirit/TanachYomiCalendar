<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
ח
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק ח</H1>

<A NAME="1"> </A>
<P><B>א</B> כל-המצוה, אשר אנוכי מצווך היום--תשמרון לעשות:  למען תחיון ורביתם, ובאתם וירשתם את-הארץ, אשר-נשבע יהוה, לאבותיכם. 
<A NAME="2"> </A>
<B>ב</B> וזכרת את-כל-הדרך, אשר הוליכך יהוה אלוהיך זה ארבעים שנה--במדבר:  למען ענותך לנסותך, לדעת את-אשר בלבבך התשמור מצוותיו--אם-לא. 
<A NAME="3"> </A>
<B>ג</B> ויענך, וירעיבך, ויאכילך את-המן אשר לא-ידעת, ולא ידעון אבותיך:  למען הודיעך, כי לא על-הלחם לבדו יחיה האדם--כי על-כל-מוצא פי-יהוה, יחיה האדם. 
<A NAME="4"> </A>
<B>ד</B> שמלתך לא בלתה, מעליך, ורגלך, לא בצקה--זה, ארבעים שנה. 
<A NAME="5"> </A>
<B>ה</B> וידעת, עם-לבבך:  כי, כאשר ייסר איש את-בנו, יהוה אלוהיך, מייסרך. 
<A NAME="6"> </A>
<B>ו</B> ושמרת, את-מצוות יהוה אלוהיך, ללכת בדרכיו, וליראה אותו. 
<A NAME="7"> </A>
<B>ז</B> כי יהוה אלוהיך, מביאך אל-ארץ טובה:  ארץ, נחלי מים--עיינות ותהומות, יוצאים בבקעה ובהר. 
<A NAME="8"> </A>
<B>ח</B> ארץ חיטה ושעורה, וגפן ותאנה ורימון; ארץ-זית שמן, ודבש. 
<A NAME="9"> </A>
<B>ט</B> ארץ, אשר לא במסכנות תאכל-בה לחם--לא-תחסר כול, בה; ארץ אשר אבניה ברזל, ומהרריה תחצוב נחושת. 
<A NAME="10"> </A>
<B>י</B> ואכלת, ושבעת--ובירכת את-יהוה אלוהיך, על-הארץ הטובה אשר נתן-לך. 
<A NAME="11"> </A>
<B>יא</B> הישמר לך, פן-תשכח את-יהוה אלוהיך, לבלתי שמור מצוותיו ומשפטיו וחוקותיו, אשר אנוכי מצווך היום. 
<A NAME="12"> </A>
<B>יב</B> פן-תאכל, ושבעת; ובתים טובים תבנה, וישבת. 
<A NAME="13"> </A>
<B>יג</B> ובקרך וצאנך ירביון, וכסף וזהב ירבה-לך; וכול אשר-לך, ירבה. 
<A NAME="14"> </A>
<B>יד</B> ורם, לבבך; ושכחת את-יהוה אלוהיך, המוציאך מארץ מצריים מבית עבדים. 
<A NAME="15"> </A>
<B>טו</B> המוליכך במדבר הגדול והנורא, נחש שרף ועקרב, וצימאון, אשר אין-מים; המוציא לך מים, מצור החלמיש. 
<A NAME="16"> </A>
<B>טז</B> המאכילך מן במדבר, אשר לא-ידעון אבותיך:  למען ענותך, ולמען נסותך--להיטיבך, באחריתך. 
<A NAME="17"> </A>
<B>יז</B> ואמרת, בלבבך:  כוחי ועוצם ידי, עשה לי את-החיל הזה. 
<A NAME="18"> </A>
<B>יח</B> וזכרת, את-יהוה אלוהיך--כי הוא הנותן לך כוח, לעשות חיל:  למען הקים את-בריתו אשר-נשבע לאבותיך, כיום הזה.  {פ}</P>
<A NAME="19"> </A>
<P><B>יט</B> והיה, אם-שכוח תשכח את-יהוה אלוהיך, והלכת אחרי אלוהים אחרים, ועבדתם והשתחווית להם--העידותי בכם היום, כי אבוד תאבדון. 
<A NAME="20"> </A>
<B>כ</B> כגויים, אשר יהוה מאביד מפניכם--כן, תאבדון:  עקב לא תשמעון, בקול יהוה אלוהיכם.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
ח
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
<A HREF="k0514.htm">יד</A>
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0508')</SCRIPT></P>
</BODY></HTML>
