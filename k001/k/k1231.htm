<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יחזקאל פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
לא
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>

<H1>יחזקאל פרק לא</H1>

<A NAME="1"> </A>
<P><B>א</B> ויהי, באחת עשרה שנה, בשלישי, באחד לחודש; היה דבר-יהוה, אליי לאמור. 
<A NAME="2"> </A>
<B>ב</B> בן-אדם, אמור אל-פרעה מלך-מצריים ואל-המונו:  אל-מי, דמית בגודלך. 
<A NAME="3"> </A>
<B>ג</B> הנה אשור ארז בלבנון, יפה ענף וחורש מצל--וגבה קומה; ובין עבותים, הייתה צמרתו. 
<A NAME="4"> </A>
<B>ד</B> מים גידלוהו, תהום רוממתהו; את-נהרותיה, הולך סביבות מטעה, ואת-תעלותיה שילחה, אל כל-עצי השדה. 
<A NAME="5"> </A>
<B>ה</B> על-כן גבהה קומתו, מכול עצי השדה; ותרבינה סרעפותיו ותארכנה פארותיו, ממים רבים--בשלחו. 
<A NAME="6"> </A>
<B>ו</B> בסעפותיו קיננו, כל-עוף השמיים, ותחת פארותיו ילדו, כול חית השדה; ובצילו, יישבו, כול, גויים רבים. 
<A NAME="7"> </A>
<B>ז</B> וייף בגודלו, באורך דלייותיו:  כי-היה שורשו, אל-מים רבים. 
<A NAME="8"> </A>
<B>ח</B> ארזים לא-עממוהו, בגן-אלוהים--ברושים לא דמו אל-סעפותיו, וערמונים לא-היו כפארותיו:  כל-עץ, בגן-אלוהים--לא-דמה אליו, ביופייו. 
<A NAME="9"> </A>
<B>ט</B> יפה עשיתיו, ברוב דלייותיו; ויקנאוהו, כל-עצי-עדן, אשר, בגן האלוהים.  {פ}</P>
<A NAME="10"> </A>
<P><B>י</B> לכן, כה אמר אדוניי יהוה, יען, אשר גבהת בקומה; וייתן צמרתו אל-בין עבותים, ורם לבבו בגובהו. 
<A NAME="11"> </A>
<B>יא</B> ואתנהו--ביד, איל גויים; עשה יעשה לו, כרשעו גירשתיהו. 
<A NAME="12"> </A>
<B>יב</B> ויכרתוהו זרים עריצי גויים, וייטשוהו; אל-ההרים ובכל-גיאיות נפלו דלייותיו, ותישברנה פארותיו בכול אפיקי הארץ, ויירדו מצילו כל-עמי הארץ, וייטשוהו. 
<A NAME="13"> </A>
<B>יג</B> על-מפלתו ישכנו, כל-עוף השמיים; ואל-פארותיו היו, כול חית השדה. 
<A NAME="14"> </A>
<B>יד</B> למען אשר לא-יגבהו בקומתם כל-עצי-מים, ולא-ייתנו את-צמרתם אל-בין עבותים, ולא-יעמדו איליהם בגובהם, כל-שותי מים:  כי-כולם ניתנו למוות אל-ארץ תחתית, בתוך בני אדם--אל-יורדי בור.  {פ}</P>
<A NAME="15"> </A>
<P><B>טו</B> כה-אמר אדוניי יהוה, ביום רדתו שאולה האבלתי כיסיתי עליו את-תהום, ואמנע נהרותיה, וייכלאו מים רבים; ואקדיר עליו לבנון, וכל-עצי השדה עליו עולפה. 
<A NAME="16"> </A>
<B>טז</B> מקול מפלתו הרעשתי גויים, בהורידי אותו שאולה את-יורדי בור; ויינחמו בארץ תחתית, כל-עצי-עדן--מבחר וטוב-לבנון, כל-שותי מים. 
<A NAME="17"> </A>
<B>יז</B> גם-הם, איתו ירדו שאולה--אל-חללי-חרב; וזרועו ישבו בצילו, בתוך גויים. 
<A NAME="18"> </A>
<B>יח</B> אל-מי דמית ככה בכבוד ובגודל, בעצי-עדן; והורדת את-עצי-עדן אל-ארץ תחתית, בתוך ערלים תשכב את-חללי-חרב--הוא פרעה וכל-המונו, נאום אדוניי יהוה.  {פ}</P>

<HR>
<P CLASS=s>

<A HREF="k0.htm">תנ"ך</A> -
יחזקאל - <A HREF="k12.htm">הכול</A><BR>פרק
<A HREF="k1201.htm">א</A>
<A HREF="k1202.htm">ב</A>
<A HREF="k1203.htm">ג</A>
<A HREF="k1204.htm">ד</A>
<A HREF="k1205.htm">ה</A>
<A HREF="k1206.htm">ו</A>
<A HREF="k1207.htm">ז</A>
<A HREF="k1208.htm">ח</A>
<A HREF="k1209.htm">ט</A>
<A HREF="k1210.htm">י</A>
<A HREF="k1211.htm">יא</A>
<A HREF="k1212.htm">יב</A>
<A HREF="k1213.htm">יג</A>
<A HREF="k1214.htm">יד</A>
<A HREF="k1215.htm">טו</A>
<A HREF="k1216.htm">טז</A>
<A HREF="k1217.htm">יז</A>
<A HREF="k1218.htm">יח</A>
<A HREF="k1219.htm">יט</A>
<A HREF="k1220.htm">כ</A>
<A HREF="k1221.htm">כא</A>
<A HREF="k1222.htm">כב</A>
<A HREF="k1223.htm">כג</A>
<A HREF="k1224.htm">כד</A>
<A HREF="k1225.htm">כה</A>
<A HREF="k1226.htm">כו</A>
<A HREF="k1227.htm">כז</A>
<A HREF="k1228.htm">כח</A>
<A HREF="k1229.htm">כט</A>
<A HREF="k1230.htm">ל</A>
לא
<A HREF="k1232.htm">לב</A>
<A HREF="k1233.htm">לג</A>
<A HREF="k1234.htm">לד</A>
<A HREF="k1235.htm">לה</A>
<A HREF="k1236.htm">לו</A>
<A HREF="k1237.htm">לז</A>
<A HREF="k1238.htm">לח</A>
<A HREF="k1239.htm">לט</A>
<A HREF="k1240.htm">מ</A>
<A HREF="k1241.htm">מא</A>
<A HREF="k1242.htm">מב</A>
<A HREF="k1243.htm">מג</A>
<A HREF="k1244.htm">מד</A>
<A HREF="k1245.htm">מה</A>
<A HREF="k1246.htm">מו</A>
<A HREF="k1247.htm">מז</A>
<A HREF="k1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1231')</SCRIPT></P>
</BODY></HTML>
