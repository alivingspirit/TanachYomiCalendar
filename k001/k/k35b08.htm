<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - נחמיה פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
ח
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>

<H1>נחמיה פרק ח</H1>

<A NAME="1"> </A>
<P><B>א</B> וייאספו כל-העם, כאיש אחד, אל-הרחוב, אשר לפני שער-המים; ויאמרו, לעזרא הסופר--להביא את-ספר תורת משה, אשר-ציווה יהוה את-ישראל. 
<A NAME="2"> </A>
<B>ב</B> ויביא עזרא הכוהן את-התורה לפני הקהל, מאיש ועד-אישה, וכול, מבין לשמוע--ביום אחד, לחודש השביעי. 
<A NAME="3"> </A>
<B>ג</B> ויקרא-בו לפני הרחוב אשר לפני שער-המים, מן-האור עד-מחצית היום--נגד האנשים והנשים, והמבינים; ואוזני כל-העם, אל-ספר התורה. 
<A NAME="4"> </A>
<B>ד</B> ויעמוד עזרא הסופר, על-מגדל-עץ אשר עשו לדבר, ויעמוד אצלו מתיתיה ושמע ועניה ואורייה וחלקייה ומעשיה, על-ימינו; ומשמאלו, פדיה ומישאל ומלכייה וחשום וחשבדנה--זכריה משולם.  {פ}</P>
<A NAME="5"> </A>
<P><B>ה</B> ויפתח עזרא הספר לעיני כל-העם, כי-מעל כל-העם היה; וכפתחו, עמדו כל-העם. 
<A NAME="6"> </A>
<B>ו</B> ויברך עזרא, את-יהוה האלוהים הגדול; ויענו כל-העם אמן אמן, במועל ידיהם, וייקדו וישתחוו ליהוה, אפיים ארצה. 
<A NAME="7"> </A>
<B>ז</B> וישוע ובני ושרביה ימין עקוב שבתיי הודייה מעשיה קליטא עזריה יוזבד חנן פלאיה, והלויים--מבינים את-העם, לתורה; והעם, על-עומדם. 
<A NAME="8"> </A>
<B>ח</B> ויקראו בספר בתורת האלוהים, מפורש; ושום שכל, ויבינו במקרא.  {ס}</P>
<A NAME="9"> </A>
<P><B>ט</B> ויאמר נחמיה הוא התרשתא ועזרא הכוהן הסופר והלויים המבינים את-העם לכל-העם, היום קדוש-הוא ליהוה אלוהיכם--אל-תתאבלו, ואל-תבכו:  כי בוכים כל-העם, כשומעם את-דברי התורה. 
<A NAME="10"> </A>
<B>י</B> ויאמר להם לכו אכלו משמנים ושתו ממתקים, ושלחו מנות לאין נכון לו--כי-קדוש היום, לאדונינו; ואל-תיעצבו, כי-חדוות יהוה היא מעוזכם. 
<A NAME="11"> </A>
<B>יא</B> והלויים מחשים לכל-העם, לאמור הסו--כי היום, קדוש; ואל-תיעצבו. 
<A NAME="12"> </A>
<B>יב</B> וילכו כל-העם לאכול ולשתות, ולשלח מנות, ולעשות, שמחה גדולה:  כי הבינו בדברים, אשר הודיעו להם.  {ס}</P>
<A NAME="13"> </A>
<P><B>יג</B> וביום השני נאספו ראשי האבות לכל-העם, הכוהנים והלויים, אל-עזרא, הסופר--ולהשכיל, אל-דברי התורה. 
<A NAME="14"> </A>
<B>יד</B> וימצאו, כתוב בתורה:  אשר ציווה יהוה ביד-משה, אשר יישבו בני-ישראל בסוכות בחג בחודש השביעי. 
<A NAME="15"> </A>
<B>טו</B> ואשר ישמיעו, ויעבירו קול בכל-עריהם ובירושלים לאמור--צאו ההר והביאו עלי-זית ועלי-עץ שמן, ועלי הדס ועלי תמרים ועלי עץ עבות:  לעשות סוכות, ככתוב.  {פ}</P>
<A NAME="16"> </A>
<P><B>טז</B> וייצאו העם, ויביאו, ויעשו להם סוכות איש על-גגו ובחצרותיהם, ובחצרות בית האלוהים--וברחוב שער המים, וברחוב שער אפריים. 
<A NAME="17"> </A>
<B>יז</B> ויעשו כל-הקהל השבים מן-השבי סוכות, ויישבו בסוכות--כי לא-עשו מימי ישוע בן-נון כן בני ישראל, עד היום ההוא; ותהי שמחה, גדולה מאוד. 
<A NAME="18"> </A>
<B>יח</B> ויקרא בספר תורת האלוהים, יום ביום--מן-היום הראשון, עד היום האחרון; ויעשו-חג שבעת ימים, וביום השמיני עצרת כמשפט.  {פ}</P>

<HR>
<P CLASS=s>

<A HREF="k0.htm">תנ"ך</A> -
עזרא / נחמיה - <A HREF="k35.htm">הכול</A><BR>עזרא פרק
<A HREF="k35a01.htm">א</A>
<A HREF="k35a02.htm">ב</A>
<A HREF="k35a03.htm">ג</A>
<A HREF="k35a04.htm">ד</A>
<A HREF="k35a05.htm">ה</A>
<A HREF="k35a06.htm">ו</A>
<A HREF="k35a07.htm">ז</A>
<A HREF="k35a08.htm">ח</A>
<A HREF="k35a09.htm">ט</A>
<A HREF="k35a10.htm">י</A>
- נחמיה פרק
<A HREF="k35b01.htm">א</A>
<A HREF="k35b02.htm">ב</A>
<A HREF="k35b03.htm">ג</A>
<A HREF="k35b04.htm">ד</A>
<A HREF="k35b05.htm">ה</A>
<A HREF="k35b06.htm">ו</A>
<A HREF="k35b07.htm">ז</A>
ח
<A HREF="k35b09.htm">ט</A>
<A HREF="k35b10.htm">י</A>
<A HREF="k35b11.htm">יא</A>
<A HREF="k35b12.htm">יב</A>
<A HREF="k35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k35b08')</SCRIPT></P>
</BODY></HTML>
