<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - הושע פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
א
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>

<H1>הושע פרק א</H1>

<A NAME="1"> </A>
<P><B>א</B> דבר-יהוה אשר היה, אל-הושע בן-בארי, בימי עוזייה יותם אחז יחזקייה, מלכי יהודה--ובימי ירובעם בן-יואש, מלך ישראל. 
<A NAME="2"> </A>
<B>ב</B> תחילת דיבר-יהוה, בהושע:  {פ}<BR> <BR>ויאמר יהוה אל-הושע, לך קח-לך אשת זנונים וילדי זנונים--כי-זנה תזנה הארץ, מאחרי יהוה. 
<A NAME="3"> </A>
<B>ג</B> וילך, וייקח, את-גומר, בת-דבליים; ותהר ותלד-לו, בן. 
<A NAME="4"> </A>
<B>ד</B> ויאמר יהוה אליו, קרא שמו יזרעאל:  כי-עוד מעט, ופקדתי את-דמי יזרעאל על-בית יהוא, והשבתי, ממלכות בית ישראל. 
<A NAME="5"> </A>
<B>ה</B> והיה, ביום ההוא; ושברתי את-קשת ישראל, בעמק יזרעאל. 
<A NAME="6"> </A>
<B>ו</B> ותהר עוד, ותלד בת, ויאמר לו, קרא שמה לא רוחמה:  כי לא אוסיף עוד, ארחם את-בית ישראל--כי-נשוא אשא, להם. 
<A NAME="7"> </A>
<B>ז</B> ואת-בית יהודה ארחם, והושעתים ביהוה אלוהיהם; ולא אושיעם, בקשת ובחרב ובמלחמה, בסוסים, ובפרשים. 
<A NAME="8"> </A>
<B>ח</B> ותגמול, את-לא רוחמה; ותהר, ותלד בן. 
<A NAME="9"> </A>
<B>ט</B> ויאמר, קרא שמו לא עמי:  כי אתם לא עמי, ואנוכי לא-אהיה לכם.  {פ}</P>

<HR>
<P CLASS=s>

<A HREF="k0.htm">תנ"ך</A> -
הושע - <A HREF="k13.htm">הכול</A><BR>פרק
א
<A HREF="k1302.htm">ב</A>
<A HREF="k1303.htm">ג</A>
<A HREF="k1304.htm">ד</A>
<A HREF="k1305.htm">ה</A>
<A HREF="k1306.htm">ו</A>
<A HREF="k1307.htm">ז</A>
<A HREF="k1308.htm">ח</A>
<A HREF="k1309.htm">ט</A>
<A HREF="k1310.htm">י</A>
<A HREF="k1311.htm">יא</A>
<A HREF="k1312.htm">יב</A>
<A HREF="k1313.htm">יג</A>
<A HREF="k1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k1301')</SCRIPT></P>
</BODY></HTML>
