<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - יהושוע פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
ט
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>

<H1>יהושוע פרק ט</H1>

<A NAME="1"> </A>
<P><B>א</B> ויהי כשמוע כל-המלכים אשר בעבר הירדן בהר ובשפילה, ובכול חוף הים הגדול, אל-מול, הלבנון--החיתי, והאמורי, הכנעני הפריזי, החיווי והיבוסי. 
<A NAME="2"> </A>
<B>ב</B> ויתקבצו יחדיו, להילחם עם-יהושוע ועם-ישראל--פה, אחד.  {פ}</P>
<A NAME="3"> </A>
<P><B>ג</B> ויושבי גבעון שמעו, את אשר עשה יהושוע ליריחו--ולעיי. 
<A NAME="4"> </A>
<B>ד</B> ויעשו גם-המה בעורמה, וילכו ויצטיירו; ויקחו שקים בלים, לחמוריהם, ונאדות יין בלים, ומבוקעים ומצוררים. 
<A NAME="5"> </A>
<B>ה</B> ונעלות בלות ומטולאות ברגליהם, ושלמות בלות עליהם; וכול לחם צידם, יבש היה ניקודים. 
<A NAME="6"> </A>
<B>ו</B> וילכו אל-יהושוע אל-המחנה, הגלגל; ויאמרו אליו ואל-איש ישראל, מארץ רחוקה באנו, ועתה, כרתו-לנו ברית. 
<A NAME="7"> </A>
<B>ז</B> ויאמר איש-ישראל, אל-החיווי:  אוליי, בקרבי אתה יושב, ואיך, אכרות-לך ברית. 
<A NAME="8"> </A>
<B>ח</B> ויאמרו אל-יהושוע, עבדיך אנחנו; ויאמר אליהם יהושוע מי אתם, ומאיין תבואו. 
<A NAME="9"> </A>
<B>ט</B> ויאמרו אליו, מארץ רחוקה מאוד באו עבדיך, לשם, יהוה אלוהיך:  כי-שמענו שומעו, ואת כל-אשר עשה במצריים. 
<A NAME="10"> </A>
<B>י</B> ואת כל-אשר עשה, לשני מלכי האמורי, אשר, בעבר הירדן--לסיחון מלך חשבון, ולעוג מלך-הבשן אשר בעשתרות. 
<A NAME="11"> </A>
<B>יא</B> ויאמרו אלינו זקנינו וכל-יושבי ארצנו לאמור, קחו בידכם צידה לדרך, ולכו, לקראתם; ואמרתם אליהם עבדיכם אנחנו, ועתה כרתו-לנו ברית. 
<A NAME="12"> </A>
<B>יב</B> זה לחמנו, חם הצטיידנו אותו מבתינו, ביום צאתנו, ללכת אליכם; ועתה הנה יבש, והיה ניקודים. 
<A NAME="13"> </A>
<B>יג</B> ואלה נאדות היין אשר מילאנו חדשים, והנה התבקעו; ואלה שלמותינו, ונעלינו, בלו, מרוב הדרך מאוד. 
<A NAME="14"> </A>
<B>יד</B> ויקחו האנשים, מצידם; ואת-פי יהוה, לא שאלו. 
<A NAME="15"> </A>
<B>טו</B> ויעש להם יהושוע שלום, ויכרות להם ברית לחייותם; ויישבעו להם, נשיאי העדה. 
<A NAME="16"> </A>
<B>טז</B> ויהי, מקצה שלושת ימים, אחרי, אשר-כרתו להם ברית; וישמעו, כי-קרובים הם אליו, ובקרבו, הם יושבים. 
<A NAME="17"> </A>
<B>יז</B> ויסעו בני-ישראל, ויבואו אל-עריהם--ביום השלישי; ועריהם גבעון והכפירה, ובארות וקרית יערים. 
<A NAME="18"> </A>
<B>יח</B> ולא הכום, בני ישראל, כי-נשבעו להם נשיאי העדה, ביהוה אלוהי ישראל; ויילונו כל-העדה, על-הנשיאים. 
<A NAME="19"> </A>
<B>יט</B> ויאמרו כל-הנשיאים, אל-כל-העדה, אנחנו נשבענו להם, ביהוה אלוהי ישראל; ועתה, לא נוכל לנגוע בהם. 
<A NAME="20"> </A>
<B>כ</B> זאת נעשה להם, והחיה אותם; ולא-יהיה עלינו קצף, על-השבועה אשר-נשבענו להם. 
<A NAME="21"> </A>
<B>כא</B> ויאמרו אליהם הנשיאים, יחיו; ויהיו חוטבי עצים ושואבי-מים, לכל-העדה, כאשר דיברו להם, הנשיאים. 
<A NAME="22"> </A>
<B>כב</B> ויקרא להם יהושוע, וידבר אליהם לאמור:  למה רימיתם אותנו לאמור, רחוקים אנחנו מכם מאוד, ואתם, בקרבנו יושבים. 
<A NAME="23"> </A>
<B>כג</B> ועתה, ארורים אתם; ולא-ייכרת מכם עבד, וחוטבי עצים ושואבי-מים--לבית אלוהיי. 
<A NAME="24"> </A>
<B>כד</B> ויענו את-יהושוע ויאמרו, כי הוגד הוגד לעבדיך את אשר ציווה יהוה אלוהיך את-משה עבדו, לתת לכם את-כל-הארץ, ולהשמיד את-כל-יושבי הארץ מפניכם; ונירא מאוד לנפשותינו מפניכם, ונעשה את-הדבר הזה. 
<A NAME="25"> </A>
<B>כה</B> ועתה, הננו בידך:  כטוב וכישר בעיניך לעשות לנו, עשה. 
<A NAME="26"> </A>
<B>כו</B> ויעש להם, כן; ויצל אותם מיד בני-ישראל, ולא הרגום. 
<A NAME="27"> </A>
<B>כז</B> וייתנם יהושוע ביום ההוא, חוטבי עצים ושואבי מים--לעדה; ולמזבח יהוה עד-היום הזה, אל-המקום אשר יבחר.  {פ}</P>

<HR>
<P CLASS=s>

<A HREF="k0.htm">תנ"ך</A> -
יהושוע - <A HREF="k06.htm">הכול</A><BR>פרק
<A HREF="k0601.htm">א</A>
<A HREF="k0602.htm">ב</A>
<A HREF="k0603.htm">ג</A>
<A HREF="k0604.htm">ד</A>
<A HREF="k0605.htm">ה</A>
<A HREF="k0606.htm">ו</A>
<A HREF="k0607.htm">ז</A>
<A HREF="k0608.htm">ח</A>
ט
<A HREF="k0610.htm">י</A>
<A HREF="k0611.htm">יא</A>
<A HREF="k0612.htm">יב</A>
<A HREF="k0613.htm">יג</A>
<A HREF="k0614.htm">יד</A>
<A HREF="k0615.htm">טו</A>
<A HREF="k0616.htm">טז</A>
<A HREF="k0617.htm">יז</A>
<A HREF="k0618.htm">יח</A>
<A HREF="k0619.htm">יט</A>
<A HREF="k0620.htm">כ</A>
<A HREF="k0621.htm">כא</A>
<A HREF="k0622.htm">כב</A>
<A HREF="k0623.htm">כג</A>
<A HREF="k0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0609')</SCRIPT></P>
</BODY></HTML>
