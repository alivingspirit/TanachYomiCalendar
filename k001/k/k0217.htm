<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק יז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
יז
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>

<H1>שמות פרק יז</H1>

<A NAME="1"> </A>
<P><B>א</B> ויסעו כל-עדת בני-ישראל ממדבר-סין, למסעיהם--על-פי יהוה; ויחנו, ברפידים, ואין מים, לשתות העם. 
<A NAME="2"> </A>
<B>ב</B> וירב העם, עם-משה, ויאמרו, תנו-לנו מים ונשתה; ויאמר להם, משה, מה-תריבון עימדי, מה-תנסון את-יהוה. 
<A NAME="3"> </A>
<B>ג</B> ויצמא שם העם למים, וילן העם על-משה; ויאמר, למה זה העליתנו ממצריים, להמית אותי ואת-בניי ואת-מקניי, בצמא. 
<A NAME="4"> </A>
<B>ד</B> ויצעק משה אל-יהוה לאמור, מה אעשה לעם הזה; עוד מעט, וסקלוני. 
<A NAME="5"> </A>
<B>ה</B> ויאמר יהוה אל-משה, עבור לפני העם, וקח איתך, מזקני ישראל; ומטך, אשר הכית בו את-היאור--קח בידך, והלכת. 
<A NAME="6"> </A>
<B>ו</B> הנני עומד לפניך שם על-הצור, בחורב, והכית בצור ויצאו ממנו מים, ושתה העם; ויעש כן משה, לעיני זקני ישראל. 
<A NAME="7"> </A>
<B>ז</B> ויקרא שם המקום, מסה ומריבה:  על-ריב בני ישראל, ועל נסותם את-יהוה לאמור, היש יהוה בקרבנו, אם-אין.  {פ}</P>
<A NAME="8"> </A>
<P><B>ח</B> ויבוא, עמלק; ויילחם עם-ישראל, ברפידים. 
<A NAME="9"> </A>
<B>ט</B> ויאמר משה אל-יהושוע בחר-לנו אנשים, וצא הילחם בעמלק; מחר, אנוכי ניצב על-ראש הגבעה, ומטה האלוהים, בידי. 
<A NAME="10"> </A>
<B>י</B> ויעש יהושוע, כאשר אמר-לו משה--להילחם, בעמלק; ומשה אהרון וחור, עלו ראש הגבעה. 
<A NAME="11"> </A>
<B>יא</B> והיה, כאשר ירים משה ידו--וגבר ישראל; וכאשר יניח ידו, וגבר עמלק. 
<A NAME="12"> </A>
<B>יב</B> וידי משה כבדים, ויקחו-אבן וישימו תחתיו ויישב עליה; ואהרון וחור תמכו בידיו, מזה אחד ומזה אחד, ויהי ידיו אמונה, עד-בוא השמש. 
<A NAME="13"> </A>
<B>יג</B> ויחלוש יהושוע את-עמלק ואת-עמו, לפי-חרב.  {פ}</P>
<A NAME="14"> </A>
<P><B>יד</B> ויאמר יהוה אל-משה, כתוב זאת זיכרון בספר, ושים, באוזני יהושוע:  כי-מחה אמחה את-זכר עמלק, מתחת השמיים. 
<A NAME="15"> </A>
<B>טו</B> וייבן משה, מזבח; ויקרא שמו, יהוה ניסי. 
<A NAME="16"> </A>
<B>טז</B> ויאמר, כי-יד על-כס יה, מלחמה ליהוה, בעמלק--מדור, דור.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
יז
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
<A HREF="k0239.htm">לט</A>
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0217')</SCRIPT></P>
</BODY></HTML>
