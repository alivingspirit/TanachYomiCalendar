<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - אסתר פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
ד
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>

<H1>אסתר פרק ד</H1>

<A NAME="1"> </A>
<P><B>א</B> ומורדכיי, ידע את-כל-אשר נעשה, ויקרע מורדכיי את-בגדיו, וילבש שק ואפר; וייצא בתוך העיר, ויזעק זעקה גדולה ומרה. 
<A NAME="2"> </A>
<B>ב</B> ויבוא, עד לפני שער-המלך:  כי אין לבוא אל-שער המלך, בלבוש שק. 
<A NAME="3"> </A>
<B>ג</B> ובכל-מדינה ומדינה, מקום אשר דבר-המלך ודתו מגיע--אבל גדול ליהודים, וצום ובכי ומספד; שק ואפר, יוצע לרבים. 
<A NAME="4"> </A>
<B>ד</B> ותבואנה נערות אסתר וסריסיה, ויגידו לה, ותתחלחל המלכה, מאוד; ותשלח בגדים להלביש את-מורדכיי, ולהסיר שקו מעליו--ולא קיבל. 
<A NAME="5"> </A>
<B>ה</B> ותקרא אסתר להתך מסריסי המלך, אשר העמיד לפניה, ותצווהו, על-מורדכיי--לדעת מה-זה, ועל-מה-זה. 
<A NAME="6"> </A>
<B>ו</B> וייצא התך, אל-מורדכיי--אל-רחוב העיר, אשר לפני שער-המלך. 
<A NAME="7"> </A>
<B>ז</B> ויגד-לו מורדכיי, את כל-אשר קרהו; ואת פרשת הכסף, אשר אמר המן לשקול על-גנזי המלך ביהודים--לאבדם. 
<A NAME="8"> </A>
<B>ח</B> ואת-פתשגן כתוב-הדת אשר-ניתן בשושן להשמידם, נתן לו--להראות את-אסתר, ולהגיד לה; ולצוות עליה, לבוא אל-המלך להתחנן-לו ולבקש מלפניו--על-עמה. 
<A NAME="9"> </A>
<B>ט</B> ויבוא, התך; ויגד לאסתר, את דברי מורדכיי. 
<A NAME="10"> </A>
<B>י</B> ותאמר אסתר להתך, ותצווהו אל-מורדכיי. 
<A NAME="11"> </A>
<B>יא</B> כל-עבדי המלך ועם-מדינות המלך יודעים, אשר כל-איש ואישה אשר יבוא-אל-המלך אל-החצר הפנימית אשר לא-ייקרא אחת דתו להמית, לבד מאשר יושיט-לו המלך את-שרביט הזהב, וחיה; ואני, לא נקראתי לבוא אל-המלך--זה, שלושים יום. 
<A NAME="12"> </A>
<B>יב</B> ויגידו למורדכיי, את דברי אסתר. 
<A NAME="13"> </A>
<B>יג</B> ויאמר מורדכיי, להשיב אל-אסתר:  אל-תדמי בנפשך, להימלט בית-המלך מכל-היהודים. 
<A NAME="14"> </A>
<B>יד</B> כי אם-החרש תחרישי, בעת הזאת--ריוח והצלה יעמוד ליהודים ממקום אחר, ואת ובית-אביך תאבדו; ומי יודע--אם-לעת כזאת, הגעת למלכות. 
<A NAME="15"> </A>
<B>טו</B> ותאמר אסתר, להשיב אל-מורדכיי. 
<A NAME="16"> </A>
<B>טז</B> לך כנוס את-כל-היהודים הנמצאים בשושן, וצומו עליי ואל-תאכלו ואל-תשתו שלושת ימים לילה ויום--גם-אני ונערותיי, אצום כן; ובכן אבוא אל-המלך, אשר לא-כדת, וכאשר אבדתי, אבדתי. 
<A NAME="17"> </A>
<B>יז</B> ויעבור, מורדכיי; ויעש, ככול אשר-ציוותה עליו אסתר.</P>

<HR>
<P CLASS=s>

<A HREF="k0.htm">תנ"ך</A> -
אסתר - <A HREF="k33.htm">הכול</A><BR>פרק
<A HREF="k3301.htm">א</A>
<A HREF="k3302.htm">ב</A>
<A HREF="k3303.htm">ג</A>
ד
<A HREF="k3305.htm">ה</A>
<A HREF="k3306.htm">ו</A>
<A HREF="k3307.htm">ז</A>
<A HREF="k3308.htm">ח</A>
<A HREF="k3309.htm">ט</A>
<A HREF="k3310.htm">י</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3304')</SCRIPT></P>
</BODY></HTML>
