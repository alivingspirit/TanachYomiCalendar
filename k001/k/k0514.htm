<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברים פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
יד
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>

<H1>דברים פרק יד</H1>

<A NAME="1"> </A>
<P><B>א</B> בנים אתם, ליהוה אלוהיכם:  לא תתגודדו, ולא-תשימו קורחה בין עיניכם--למת. 
<A NAME="2"> </A>
<B>ב</B> כי עם קדוש אתה, ליהוה אלוהיך; ובך בחר יהוה, להיות לו לעם סגולה, מכול העמים, אשר על-פני האדמה.  {ס}</P>
<A NAME="3"> </A>
<P><B>ג</B> לא תאכל, כל-תועבה. 
<A NAME="4"> </A>
<B>ד</B> זאת הבהמה, אשר תאכלו:  שור, שה כשבים ושה עיזים. 
<A NAME="5"> </A>
<B>ה</B> אייל וצבי, ויחמור; ואקו ודישון, ותאו וזמר. 
<A NAME="6"> </A>
<B>ו</B> וכל-בהמה מפרסת פרסה, ושוסעת שסע שתי פרסות, מעלת גרה, בבהמה--אותה, תאכלו. 
<A NAME="7"> </A>
<B>ז</B> אך את-זה לא תאכלו, ממעלי הגרה, וממפריסי הפרסה, השסועה:  את-הגמל ואת-הארנבת ואת-השפן כי-מעלי גרה המה, ופרסה לא הפריסו--טמאים הם, לכם. 
<A NAME="8"> </A>
<B>ח</B> ואת-החזיר כי-מפריס פרסה הוא, ולא גרה--טמא הוא, לכם; מבשרם לא תאכלו, ובנבלתם לא תיגעו.  {ס}</P>
<A NAME="9"> </A>
<P><B>ט</B> את-זה, תאכלו, מכול, אשר במים:  כול אשר-לו סנפיר וקשקשת, תאכלו. 
<A NAME="10"> </A>
<B>י</B> וכול אשר אין-לו סנפיר וקשקשת, לא תאכלו--טמא הוא, לכם.  {ס}</P>
<A NAME="11"> </A>
<P><B>יא</B> כל-ציפור טהורה, תאכלו. 
<A NAME="12"> </A>
<B>יב</B> וזה, אשר לא-תאכלו מהם:  הנשר והפרס, והעוזנייה. 
<A NAME="13"> </A>
<B>יג</B> והראה, ואת-האיה, והדיה, למינה. 
<A NAME="14"> </A>
<B>יד</B> ואת כל-עורב, למינו. 
<A NAME="15"> </A>
<B>טו</B> ואת בת היענה, ואת-התחמס ואת-השחף; ואת-הנץ, למינהו. 
<A NAME="16"> </A>
<B>טז</B> את-הכוס ואת-הינשוף, והתנשמת. 
<A NAME="17"> </A>
<B>יז</B> והקאת ואת-הרחמה, ואת-השלך. 
<A NAME="18"> </A>
<B>יח</B> והחסידה, והאנפה למינה; והדוכיפת, והעטלף. 
<A NAME="19"> </A>
<B>יט</B> וכול שרץ העוף, טמא הוא לכם:  לא, ייאכלו. 
<A NAME="20"> </A>
<B>כ</B> כל-עוף טהור, תאכלו. 
<A NAME="21"> </A>
<B>כא</B> לא תאכלו כל-נבילה לגר אשר-בשעריך תיתננה ואכלה, או מכור לנוכרי--כי עם קדוש אתה, ליהוה אלוהיך; לא-תבשל גדי, בחלב אימו.  {פ}</P>
<A NAME="22"> </A>
<P><B>כב</B> עשר תעשר, את כל-תבואת זרעך, היוצא השדה, שנה שנה. 
<A NAME="23"> </A>
<B>כג</B> ואכלת לפני יהוה אלוהיך, במקום אשר-יבחר לשכן שמו שם, מעשר דגנך תירושך ויצהרך, ובכורות בקרך וצאנך:  למען תלמד, ליראה את-יהוה אלוהיך--כל-הימים. 
<A NAME="24"> </A>
<B>כד</B> וכי-ירבה ממך הדרך, כי לא תוכל שאתו--כי-ירחק ממך המקום, אשר יבחר יהוה אלוהיך לשום שמו שם:  כי יברכך, יהוה אלוהיך. 
<A NAME="25"> </A>
<B>כה</B> ונתת, בכסף; וצרת הכסף, בידך, והלכת אל-המקום, אשר יבחר יהוה אלוהיך בו. 
<A NAME="26"> </A>
<B>כו</B> ונתת הכסף בכול אשר-תאווה נפשך בבקר ובצאן, וביין ובשיכר, ובכול אשר תשאלך, נפשך; ואכלת שם, לפני יהוה אלוהיך, ושמחת, אתה וביתך. 
<A NAME="27"> </A>
<B>כז</B> והלוי אשר-בשעריך, לא תעזבנו:  כי אין לו חלק ונחלה, עימך.  {ס}</P>
<A NAME="28"> </A>
<P><B>כח</B> מקצה שלוש שנים, תוציא את-כל-מעשר תבואתך, בשנה, ההיא; והנחת, בשעריך. 
<A NAME="29"> </A>
<B>כט</B> ובא הלוי כי אין-לו חלק ונחלה עימך, והגר והיתום והאלמנה אשר בשעריך, ואכלו, ושבעו--למען יברכך יהוה אלוהיך, בכל-מעשה ידך אשר תעשה.  {ס}</P>

<HR>
<P CLASS=s>

<A HREF="k0.htm">תנ"ך</A> -
דברים - <A HREF="k05.htm">הכול</A><BR>פרק
<A HREF="k0501.htm">א</A>
<A HREF="k0502.htm">ב</A>
<A HREF="k0503.htm">ג</A>
<A HREF="k0504.htm">ד</A>
<A HREF="k0505.htm">ה</A>
<A HREF="k0506.htm">ו</A>
<A HREF="k0507.htm">ז</A>
<A HREF="k0508.htm">ח</A>
<A HREF="k0509.htm">ט</A>
<A HREF="k0510.htm">י</A>
<A HREF="k0511.htm">יא</A>
<A HREF="k0512.htm">יב</A>
<A HREF="k0513.htm">יג</A>
יד
<A HREF="k0515.htm">טו</A>
<A HREF="k0516.htm">טז</A>
<A HREF="k0517.htm">יז</A>
<A HREF="k0518.htm">יח</A>
<A HREF="k0519.htm">יט</A>
<A HREF="k0520.htm">כ</A>
<A HREF="k0521.htm">כא</A>
<A HREF="k0522.htm">כב</A>
<A HREF="k0523.htm">כג</A>
<A HREF="k0524.htm">כד</A>
<A HREF="k0525.htm">כה</A>
<A HREF="k0526.htm">כו</A>
<A HREF="k0527.htm">כז</A>
<A HREF="k0528.htm">כח</A>
<A HREF="k0529.htm">כט</A>
<A HREF="k0530.htm">ל</A>
<A HREF="k0531.htm">לא</A>
<A HREF="k0532.htm">לב</A>
<A HREF="k0533.htm">לג</A>
<A HREF="k0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0514')</SCRIPT></P>
</BODY></HTML>
