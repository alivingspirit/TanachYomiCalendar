<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - מלכים ב פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
כ
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>

<H1>מלכים ב פרק כ</H1>

<A NAME="1"> </A>
<P><B>א</B> בימים ההם, חלה חזקייהו למות; ויבוא אליו ישעיהו בן-אמוץ הנביא, ויאמר אליו כה-אמר יהוה צו לביתך--כי מת אתה, ולא תחיה. 
<A NAME="2"> </A>
<B>ב</B> ויסב את-פניו, אל-הקיר; ויתפלל--אל-יהוה, לאמור. 
<A NAME="3"> </A>
<B>ג</B> אנה יהוה, זכור-נא את אשר התהלכתי לפניך באמת ובלבב שלם, והטוב בעיניך, עשיתי; ויבך חזקייהו, בכי גדול.  {ס}</P>
<A NAME="4"> </A>
<P><B>ד</B> ויהי ישעיהו--לא יצא, חצר התיכונה; ודבר-יהוה--היה אליו, לאמור. 
<A NAME="5"> </A>
<B>ה</B> שוב ואמרת אל-חזקייהו נגיד-עמי, כה-אמר יהוה אלוהי דויד אביך, שמעתי את-תפילתך, ראיתי את-דמעתך; הנני, רופא לך--ביום השלישי, תעלה בית יהוה. 
<A NAME="6"> </A>
<B>ו</B> והוספתי על-ימיך, חמש עשרה שנה, ומכף מלך-אשור אצילך, ואת העיר הזאת; וגנותי, על-העיר הזאת--למעני, ולמען דויד עבדי. 
<A NAME="7"> </A>
<B>ז</B> ויאמר ישעיהו, קחו דבלת תאנים; ויקחו וישימו על-השחין, ויחי. 
<A NAME="8"> </A>
<B>ח</B> ויאמר חזקייהו, אל-ישעיהו, מה אות, כי-ירפא יהוה לי; ועליתי ביום השלישי, בית יהוה. 
<A NAME="9"> </A>
<B>ט</B> ויאמר ישעיהו, זה-לך האות מאת יהוה, כי יעשה יהוה, את-הדבר אשר דיבר:  הלך הצל עשר מעלות, אם-ישוב עשר מעלות. 
<A NAME="10"> </A>
<B>י</B> ויאמר, יחזקייהו, נקל לצל, לנטות עשר מעלות; לא כי, ישוב הצל אחרונית עשר מעלות. 
<A NAME="11"> </A>
<B>יא</B> ויקרא ישעיהו הנביא, אל-יהוה; וישב את-הצל, במעלות אשר ירדה במעלות אחז אחרונית--עשר מעלות.  {פ}</P>
<A NAME="12"> </A>
<P><B>יב</B> בעת ההיא שלח ברודך בלאדן בן-בלאדן מלך-בבל, ספרים ומנחה--אל-חזקייהו:  כי שמע, כי חלה חזקייהו. 
<A NAME="13"> </A>
<B>יג</B> וישמע עליהם, חזקייהו, ויראם את-כל-בית נכותו את-הכסף ואת-הזהב ואת-הבשמים ואת שמן הטוב ואת בית כליו, ואת כל-אשר נמצא באוצרותיו:  לא-היה דבר, אשר לא-הראם חזקייהו בביתו--ובכל-ממשלתו. 
<A NAME="14"> </A>
<B>יד</B> ויבוא ישעיהו הנביא, אל-המלך חזקייהו; ויאמר אליו מה אמרו האנשים האלה, ומאיין יבואו אליך, ויאמר חזקייהו, מארץ רחוקה באו מבבל. 
<A NAME="15"> </A>
<B>טו</B> ויאמר, מה ראו בביתך; ויאמר חזקייהו, את כל-אשר בביתי ראו--לא-היה דבר אשר לא-הראיתים, באוצרותיי. 
<A NAME="16"> </A>
<B>טז</B> ויאמר ישעיהו, אל-חזקייהו:  שמע, דבר-יהוה. 
<A NAME="17"> </A>
<B>יז</B> הנה, ימים באים, ונישא כל-אשר בביתך ואשר אצרו אבותיך עד-היום הזה, בבלה:  לא-ייוותר דבר, אמר יהוה. 
<A NAME="18"> </A>
<B>יח</B> ומבניך אשר ייצאו ממך, אשר תוליד--ייקחו; והיו, סריסים, בהיכל, מלך בבל. 
<A NAME="19"> </A>
<B>יט</B> ויאמר חזקייהו אל-ישעיהו, טוב דבר-יהוה אשר דיברת; ויאמר, הלוא אם-שלום ואמת יהיה בימיי. 
<A NAME="20"> </A>
<B>כ</B> ויתר דברי חזקייהו, וכל-גבורתו, ואשר עשה את-הבריכה ואת-התעלה, ויבא את-המים העירה:  הלוא-הם כתובים, על-ספר דברי הימים--למלכי יהודה. 
<A NAME="21"> </A>
<B>כא</B> וישכב חזקייהו, עם-אבותיו; וימלוך מנשה בנו, תחתיו.  {פ}</P>

<HR>
<P CLASS=s>

<A HREF="k0.htm">תנ"ך</A> -
מלכים - <A HREF="k09.htm">הכול</A><BR>מלכים א פרק
<A HREF="k09a01.htm">א</A>
<A HREF="k09a02.htm">ב</A>
<A HREF="k09a03.htm">ג</A>
<A HREF="k09a04.htm">ד</A>
<A HREF="k09a05.htm">ה</A>
<A HREF="k09a06.htm">ו</A>
<A HREF="k09a07.htm">ז</A>
<A HREF="k09a08.htm">ח</A>
<A HREF="k09a09.htm">ט</A>
<A HREF="k09a10.htm">י</A>
<A HREF="k09a11.htm">יא</A>
<A HREF="k09a12.htm">יב</A>
<A HREF="k09a13.htm">יג</A>
<A HREF="k09a14.htm">יד</A>
<A HREF="k09a15.htm">טו</A>
<A HREF="k09a16.htm">טז</A>
<A HREF="k09a17.htm">יז</A>
<A HREF="k09a18.htm">יח</A>
<A HREF="k09a19.htm">יט</A>
<A HREF="k09a20.htm">כ</A>
<A HREF="k09a21.htm">כא</A>
<A HREF="k09a22.htm">כב</A>
- מלכים ב פרק
<A HREF="k09b01.htm">א</A>
<A HREF="k09b02.htm">ב</A>
<A HREF="k09b03.htm">ג</A>
<A HREF="k09b04.htm">ד</A>
<A HREF="k09b05.htm">ה</A>
<A HREF="k09b06.htm">ו</A>
<A HREF="k09b07.htm">ז</A>
<A HREF="k09b08.htm">ח</A>
<A HREF="k09b09.htm">ט</A>
<A HREF="k09b10.htm">י</A>
<A HREF="k09b11.htm">יא</A>
<A HREF="k09b12.htm">יב</A>
<A HREF="k09b13.htm">יג</A>
<A HREF="k09b14.htm">יד</A>
<A HREF="k09b15.htm">טו</A>
<A HREF="k09b16.htm">טז</A>
<A HREF="k09b17.htm">יז</A>
<A HREF="k09b18.htm">יח</A>
<A HREF="k09b19.htm">יט</A>
כ
<A HREF="k09b21.htm">כא</A>
<A HREF="k09b22.htm">כב</A>
<A HREF="k09b23.htm">כג</A>
<A HREF="k09b24.htm">כד</A>
<A HREF="k09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k09b20')</SCRIPT></P>
</BODY></HTML>
