<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2003 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דנייאל פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
<A HREF="k3402.htm">ב</A>
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
ו
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>

<H1>דנייאל פרק ו</H1>

<A NAME="1"> </A>
<P><B>א</B> ודריווש, מדאה, קביל, מלכותא--כבר שנין, שיתין ותרתין. 
<A NAME="2"> </A>
<B>ב</B> שפר, קודם דריווש, והקים על-מלכותא, לאחשדרפניא מאה ועשרין--די להוון, בכל-מלכותא. 
<A NAME="3"> </A>
<B>ג</B> ועילא מינהון סרכין תלתה, די דנייאל חד-מינהון:  די-להוון אחשדרפניא אילין, יהבין להון טעמא, ומלכא, לא-להוי נזיק. 
<A NAME="4"> </A>
<B>ד</B> אדיין, דנייאל דנה, הוה מתנצח, על-סרכיא ואחשדרפניא:  כל-קוביל, די רוח יתירא ביה, ומלכא עשית, להקמותיה על-כל-מלכותא. 
<A NAME="5"> </A>
<B>ה</B> אדיין סרכיא ואחשדרפניא, הוו בעיין עילה להשכחה לדנייאל--מצד מלכותא; וכל-עילה ושחיתה לא-יכלין להשכחה, כל-קוביל די-מהימן הוא, וכל-שלו ושחיתה, לא השתכחת עלוהי. 
<A NAME="6"> </A>
<B>ו</B> אדיין גובריא איליך, אמרין, די לא נהשכח לדנייאל דנה, כל-עילה; להן, השכחנא עלוהי בדת אלהיה.  {ס}</P>
<A NAME="7"> </A>
<P><B>ז</B> אדיין סרכיא ואחשדרפניא, אילין, הרגישו, על-מלכא; וכן אמרין ליה, דריווש מלכא לעלמין חיי. 
<A NAME="8"> </A>
<B>ח</B> אתייעטו כול סרכי מלכותא, סגניא ואחשדרפניא הדבריא ופחוותא, לקיימה קיים מלכא, ולתקפה אסר:  די כל-די-יבעי בעו מן-כל-אלה ואנש עד-יומין תלתין, להן מינך מלכא--יתרמי, לגוב אריוותא. 
<A NAME="9"> </A>
<B>ט</B> כען מלכא, תקים אסרא ותרשום כתבא:  די לא להשניה כדת-מדיי ופרס, די-לא תעדי. 
<A NAME="10"> </A>
<B>י</B> כל-קוביל, דנה--מלכא, דריווש, רשם כתבא, ואסרא. 
<A NAME="11"> </A>
<B>יא</B> ודנייאל כדי ידע די-רשים כתבא, על לביתיה, וכווין פתיחן ליה בעיליתיה, נגד ירושלם; וזמנין תלתה ביומא הוא בריך על-ברכוהי, ומצלי ומודי קודם אלהיה, כל-קוביל די-הוה עביד, מן-קדמת דנה.  {ס}</P>
<A NAME="12"> </A>
<P><B>יב</B> אדיין גובריא איליך, הרגישו, והשכחו, לדנייאל--בעי ומתחנן, קודם אלהיה. 
<A NAME="13"> </A>
<B>יג</B> באדיין קריבו ואמרין קודם-מלכא, על-אסר מלכא--הלוא אסר רשמתה די כל-אנש די-יבעי מן-כל-אלה ואנש עד-יומין תלתין להן מינך מלכא, יתרמי לגוב אריוותא; עני מלכא ואמר, יציבא מילתא כדת-מדיי ופרס--די-לא תעדי. 
<A NAME="14"> </A>
<B>יד</B> באדיין ענו ואמרין, קודם מלכא--די דנייאל די מן-בני גלותא די יהוד לא-שם עלך מלכא טעים, ועל-אסרא די רשמתה; וזמנין תלתה ביומא, בעי בעותיה. 
<A NAME="15"> </A>
<B>טו</B> אדיין מלכא כדי מילתא שמע, שגיא באיש עלוהי, ועל דנייאל שם בל, לשיזבותיה; ועד מעלי שמשא, הוה משתדר להצלותיה. 
<A NAME="16"> </A>
<B>טז</B> באדיין גובריא איליך, הרגישו על-מלכא; ואמרין למלכא, דע מלכא די-דת למדיי ופרס, די-כל-אסר וקיים די-מלכא יהקים, לא להשניה. 
<A NAME="17"> </A>
<B>יז</B> באדיין מלכא אמר, והייתיו לדנייאל, ורמו, לגובא די אריוותא; עני מלכא, ואמר לדנייאל, אלהך די אנת פלח-ליה בתדירא, הוא ישיזבינך. 
<A NAME="18"> </A>
<B>יח</B> והיתיית אבן חדה, ושומת על-פום גובא; וחתמה מלכא בעזקתיה, ובעזקת רברבנוהי, די לא-תשני צבו, בדנייאל. 
<A NAME="19"> </A>
<B>יט</B> אדיין אזל מלכא להיכליה, ובת טוות, ודחוון, לא-הנעיל קודמוהי; ושנתיה, נדת עלוהי. 
<A NAME="20"> </A>
<B>כ</B> באדיין מלכא, בש<SMALL>פ</SMALL>ר<BIG>פ</BIG>רא יקום בנוגהא; ובהתבהלה--לגובא די-אריוותא, אזל. 
<A NAME="21"> </A>
<B>כא</B> וכמקרביה לגובא--לדנייאל, בקל עציב זעיק; עני מלכא ואמר לדנייאל, דנייאל עביד אלהא חיא--אלהך די אנת פלח-ליה בתדירא, היכיל לשיזבותך מן-אריוותא. 
<A NAME="22"> </A>
<B>כב</B> אדיין, דנייאל, עם-מלכא, מליל:  מלכא, לעלמין חיי. 
<A NAME="23"> </A>
<B>כג</B> אלהי שלח מלאכיה, וסגר פום אריוותא--ולא חבלוני; כל-קוביל, די קודמוהי זכו השתכחת לי, ואף קודמך מלכא, חבולה לא עבדית. 
<A NAME="24"> </A>
<B>כד</B> באדיין מלכא, שגיא טאיב עלוהי, ולדנייאל, אמר להנסקה מן-גובא; והוסק דנייאל מן-גובא, וכל-חבל לא-השתכח ביה--די, הימין באלהיה. 
<A NAME="25"> </A>
<B>כה</B> ואמר מלכא, והייתיו גובריא איליך די-אכלו קרצוהי די דנייאל, ולגוב אריוותא רמו, אינון בניהון ונשיהון; ולא-מטו לארעית גובא, עד די-שליטו בהון אריוותא, וכל-גרמיהון, הדיקו. 
<A NAME="26"> </A>
<B>כו</B> באדיין דריווש מלכא, כתב לכל-עממיא אומיא ולישניא די-דיירין בכל-ארעא--שלמכון ישגי. 
<A NAME="27"> </A>
<B>כז</B> מן-קודמיי, שים טעים--די בכל-שולטן מלכותי להוון זייעין ודחלין, מן-קודם אלהיה די-דנייאל:  די-הוא אלהא חיא, וקיים לעלמין, ומלכותיה די-לא תתחבל, ושולטניה עד-סופא. 
<A NAME="28"> </A>
<B>כח</B> משיזיב ומציל--ועביד אתין ותמהין, בשמיא ובארעא:  די שיזיב לדנייאל, מן-יד אריוותא. 
<A NAME="29"> </A>
<B>כט</B> ודנייאל דנה, הצלח במלכות דריווש, ובמלכות, כורש פרסאה.  {פ}</P>

<HR>
<P CLASS=s>

<A HREF="k0.htm">תנ"ך</A> -
דנייאל - <A HREF="k34.htm">הכול</A><BR>פרק
<A HREF="k3401.htm">א</A>
<A HREF="k3402.htm">ב</A>
<A HREF="k3403.htm">ג</A>
<A HREF="k3404.htm">ד</A>
<A HREF="k3405.htm">ה</A>
ו
<A HREF="k3407.htm">ז</A>
<A HREF="k3408.htm">ח</A>
<A HREF="k3409.htm">ט</A>
<A HREF="k3410.htm">י</A>
<A HREF="k3411.htm">יא</A>
<A HREF="k3412.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k3406')</SCRIPT></P>
</BODY></HTML>
