<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - שמות פרק לט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
לט
<A HREF="k0240.htm">מ</A>
</P>
<HR>

<H1>שמות פרק לט</H1>

<A NAME="1"> </A>
<P><B>א</B> ומן-התכלת והארגמן ותולעת השני, עשו בגדי-שרד לשרת בקודש; ויעשו את-בגדי הקודש, אשר לאהרון, כאשר ציווה יהוה, את-משה.  {פ}</P>
<A NAME="2"> </A>
<P><B>ב</B> ויעש, את-האיפוד:  זהב, תכלת וארגמן ותולעת שני--ושש מושזר. 
<A NAME="3"> </A>
<B>ג</B> וירקעו את-פחי הזהב, וקיצץ פתילים, לעשות בתוך התכלת ובתוך הארגמן, ובתוך תולעת השני ובתוך השש--מעשה, חושב. 
<A NAME="4"> </A>
<B>ד</B> כתפות עשו-לו, חוברות--על-שני קצותיו, חובר. 
<A NAME="5"> </A>
<B>ה</B> וחשב אפודתו אשר עליו, ממנו הוא כמעשהו, זהב תכלת וארגמן ותולעת שני, ושש מושזר--כאשר ציווה יהוה, את-משה.  {ס}</P>
<A NAME="6"> </A>
<P><B>ו</B> ויעשו את-אבני השוהם, מוסבות משבצות זהב, מפותחות פיתוחי חותם, על-שמות בני ישראל. 
<A NAME="7"> </A>
<B>ז</B> וישם אותם, על כתפות האיפוד--אבני זיכרון, לבני ישראל:  כאשר ציווה יהוה, את-משה.  {פ}</P>
<A NAME="8"> </A>
<P><B>ח</B> ויעש את-החושן מעשה חושב, כמעשה איפוד:  זהב, תכלת וארגמן ותולעת שני--ושש מושזר. 
<A NAME="9"> </A>
<B>ט</B> רבוע היה כפול, עשו את-החושן--זרת אורכו וזרת רוחבו, כפול. 
<A NAME="10"> </A>
<B>י</B> וימלאו-בו--ארבעה, טורי אבן:  טור, אודם פטדה וברקת--הטור, האחד. 
<A NAME="11"> </A>
<B>יא</B> והטור, השני--נופך ספיר, ויהלום. 
<A NAME="12"> </A>
<B>יב</B> והטור, השלישי--לשם שבו, ואחלמה. 
<A NAME="13"> </A>
<B>יג</B> והטור, הרביעי--תרשיש שוהם, וישפה:  מוסבות משבצות זהב, במילואותם. 
<A NAME="14"> </A>
<B>יד</B> והאבנים על-שמות בני-ישראל הנה, שתים עשרה--על-שמותם:  פיתוחי חותם איש על-שמו, לשנים עשר שבט. 
<A NAME="15"> </A>
<B>טו</B> ויעשו על-החושן שרשרות גבלות, מעשה עבות, זהב, טהור. 
<A NAME="16"> </A>
<B>טז</B> ויעשו, שתי משבצות זהב, ושתי, טבעות זהב; וייתנו, את-שתי הטבעות, על-שני, קצות החושן. 
<A NAME="17"> </A>
<B>יז</B> וייתנו, שתי העבותות הזהב, על-שתי, הטבעות--על-קצות, החושן. 
<A NAME="18"> </A>
<B>יח</B> ואת שתי קצות שתי העבותות, נתנו על-שתי המשבצות; וייתנום על-כתפות האיפוד, אל-מול פניו. 
<A NAME="19"> </A>
<B>יט</B> ויעשו, שתי טבעות זהב, וישימו, על-שני קצות החושן:  על-שפתו--אשר אל-עבר האיפוד, ביתה. 
<A NAME="20"> </A>
<B>כ</B> ויעשו, שתי טבעות זהב, וייתנום על-שתי כתפות האיפוד מלמטה ממול פניו, לעומת מחברתו--ממעל, לחשב האיפוד. 
<A NAME="21"> </A>
<B>כא</B> וירכסו את-החושן מטבעותיו אל-טבעות האיפוד בפתיל תכלת, להיות על-חשב האיפוד, ולא-ייזח החושן, מעל האיפוד--כאשר ציווה יהוה, את-משה.  {פ}</P>
<A NAME="22"> </A>
<P><B>כב</B> ויעש את-מעיל האיפוד, מעשה אורג, כליל, תכלת. 
<A NAME="23"> </A>
<B>כג</B> ופי-המעיל בתוכו, כפי תחרא; שפה לפיו סביב, לא ייקרע. 
<A NAME="24"> </A>
<B>כד</B> ויעשו, על-שולי המעיל, רימוני, תכלת וארגמן ותולעת שני--מושזר. 
<A NAME="25"> </A>
<B>כה</B> ויעשו פעמוני, זהב טהור; וייתנו את-הפעמונים בתוך הרימונים, על-שולי המעיל סביב--בתוך, הרימונים. 
<A NAME="26"> </A>
<B>כו</B> פעמון ורימון פעמון ורימון, על-שולי המעיל סביב, לשרת, כאשר ציווה יהוה את-משה.  {ס}</P>
<A NAME="27"> </A>
<P><B>כז</B> ויעשו את-הכותנות שש, מעשה אורג, לאהרון, ולבניו. 
<A NAME="28"> </A>
<B>כח</B> ואת המצנפת שש, ואת-פארי המגבעות שש, ואת-מכנסי הבד, שש מושזר. 
<A NAME="29"> </A>
<B>כט</B> ואת-האבנט שש מושזר, ותכלת וארגמן ותולעת שני--מעשה רוקם:  כאשר ציווה יהוה, את-משה.  {ס}</P>
<A NAME="30"> </A>
<P><B>ל</B> ויעשו את-ציץ נזר-הקודש, זהב טהור; ויכתבו עליו, מכתב פיתוחי חותם--קודש, ליהוה. 
<A NAME="31"> </A>
<B>לא</B> וייתנו עליו פתיל תכלת, לתת על-המצנפת מלמעלה, כאשר ציווה יהוה, את-משה.  {ס}</P>
<A NAME="32"> </A>
<P><B>לב</B> ותכל--כל-עבודת, משכן אוהל מועד; ויעשו, בני ישראל--ככול אשר ציווה יהוה את-משה, כן עשו.  {פ}</P>
<A NAME="33"> </A>
<P><B>לג</B> ויביאו את-המשכן אל-משה, את-האוהל ואת-כל-כליו, קרסיו קרשיו, בריחיו ועמודיו ואדניו. 
<A NAME="34"> </A>
<B>לד</B> ואת-מכסה עורות האילים, המאודמים, ואת-מכסה, עורות התחשים; ואת, פרוכת המסך. 
<A NAME="35"> </A>
<B>לה</B> את-ארון העדות, ואת-בדיו; ואת, הכפורת. 
<A NAME="36"> </A>
<B>לו</B> את-השולחן, את-כל-כליו, ואת, לחם הפנים. 
<A NAME="37"> </A>
<B>לז</B> את-המנורה הטהורה את-נרותיה, נרות המערכה--ואת-כל-כליה; ואת, שמן המאור. 
<A NAME="38"> </A>
<B>לח</B> ואת, מזבח הזהב, ואת שמן המשחה, ואת קטורת הסמים; ואת, מסך פתח האוהל. 
<A NAME="39"> </A>
<B>לט</B> את מזבח הנחושת, ואת-מכבר הנחושת אשר-לו, את-בדיו, ואת-כל-כליו; את-הכיור, ואת-כנו. 
<A NAME="40"> </A>
<B>מ</B> את קלעי החצר את-עמודיה ואת-אדניה, ואת-המסך לשער החצר, את-מיתריו, ויתדותיה; ואת, כל-כלי עבודת המשכן--לאוהל מועד. 
<A NAME="41"> </A>
<B>מא</B> את-בגדי השרד, לשרת בקודש; את-בגדי הקודש לאהרון הכוהן, ואת-בגדי בניו לכהן. 
<A NAME="42"> </A>
<B>מב</B> ככול אשר-ציווה יהוה, את-משה:  כן עשו בני ישראל, את כל-העבודה. 
<A NAME="43"> </A>
<B>מג</B> וירא משה את-כל-המלאכה, והנה עשו אותה--כאשר ציווה יהוה, כן עשו; ויברך אותם, משה.  {פ}</P>

<HR>
<P CLASS=s>

<A HREF="k0.htm">תנ"ך</A> -
שמות - <A HREF="k02.htm">הכול</A><BR>פרק
<A HREF="k0201.htm">א</A>
<A HREF="k0202.htm">ב</A>
<A HREF="k0203.htm">ג</A>
<A HREF="k0204.htm">ד</A>
<A HREF="k0205.htm">ה</A>
<A HREF="k0206.htm">ו</A>
<A HREF="k0207.htm">ז</A>
<A HREF="k0208.htm">ח</A>
<A HREF="k0209.htm">ט</A>
<A HREF="k0210.htm">י</A>
<A HREF="k0211.htm">יא</A>
<A HREF="k0212.htm">יב</A>
<A HREF="k0213.htm">יג</A>
<A HREF="k0214.htm">יד</A>
<A HREF="k0215.htm">טו</A>
<A HREF="k0216.htm">טז</A>
<A HREF="k0217.htm">יז</A>
<A HREF="k0218.htm">יח</A>
<A HREF="k0219.htm">יט</A>
<A HREF="k0220.htm">כ</A>
<A HREF="k0221.htm">כא</A>
<A HREF="k0222.htm">כב</A>
<A HREF="k0223.htm">כג</A>
<A HREF="k0224.htm">כד</A>
<A HREF="k0225.htm">כה</A>
<A HREF="k0226.htm">כו</A>
<A HREF="k0227.htm">כז</A>
<A HREF="k0228.htm">כח</A>
<A HREF="k0229.htm">כט</A>
<A HREF="k0230.htm">ל</A>
<A HREF="k0231.htm">לא</A>
<A HREF="k0232.htm">לב</A>
<A HREF="k0233.htm">לג</A>
<A HREF="k0234.htm">לד</A>
<A HREF="k0235.htm">לה</A>
<A HREF="k0236.htm">לו</A>
<A HREF="k0237.htm">לז</A>
<A HREF="k0238.htm">לח</A>
לט
<A HREF="k0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0239')</SCRIPT></P>
</BODY></HTML>
