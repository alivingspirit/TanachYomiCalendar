<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - דברי הימים א פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
יב
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>

<H1>דברי הימים א פרק יב</H1>

<A NAME="1"> </A>
<P><B>א</B> ואלה, הבאים אל-דויד לציקלג, עוד עצור, מפני שאול בן-קיש; והמה, בגיבורים, עוזרי, המלחמה. 
<A NAME="2"> </A>
<B>ב</B> נושקי קשת, מיימינים ומשמאילים באבנים, ובחיצים, בקשת--מאחי שאול, מבנימין. 
<A NAME="3"> </A>
<B>ג</B> הראש אחיעזר ויואש, בני השמעה הגבעתי, ויזיאל ופלט, בני עזמוות; וברכה, ויהוא הענתותי. 
<A NAME="4"> </A>
<B>ד</B> וישמעיה הגבעוני גיבור בשלושים, ועל-השלושים. 
<A NAME="5"> </A>
<B>ה</B> וירמיה ויחזיאל ויוחנן, ויוזבד הגדרתי.  {ס} 
<A NAME="6"> </A>
<B>ו</B> אלעוזיי וירימות ובעליה ושמריהו, ושפטיהו החרופי. 
<A NAME="7"> </A>
<B>ז</B> אלקנה ויישייהו ועזראל ויועזר, וישובעם--הקורחים. 
<A NAME="8"> </A>
<B>ח</B> ויועאלה וזבדיה בני ירוחם, מן-הגדור. 
<A NAME="9"> </A>
<B>ט</B> ומן-הגדי נבדלו אל-דויד למצד מדברה גיבורי החיל, אנשי צבא למלחמה--עורכי צינה, ורומח; ופני אריה פניהם, וכצביים על-ההרים למהר. 
<A NAME="10"> </A>
<B>י</B> עזר, הראש; עובדיה, השני, אליאב, השלישי. 
<A NAME="11"> </A>
<B>יא</B> משמנה, הרביעי, ירמיה, החמישי. 
<A NAME="12"> </A>
<B>יב</B> עתיי, השישי, אליאל, השביעי. 
<A NAME="13"> </A>
<B>יג</B> יוחנן, השמיני, אלזבד, התשיעי. 
<A NAME="14"> </A>
<B>יד</B> ירמיהו, העשירי, מכבניי, עשתי עשר.  {ס} 
<A NAME="15"> </A>
<B>טו</B> אלה מבני-גד, ראשי הצבא; אחד למאה הקטן, והגדול לאלף. 
<A NAME="16"> </A>
<B>טז</B> אלה הם, אשר עברו את-הירדן בחודש הראשון, והוא ממלא, על-כל-גדותיו; ויבריחו, את-כל-העמקים, למזרח, ולמערב.  {פ}</P>
<A NAME="17"> </A>
<P><B>יז</B> ויבואו, מן-בני בנימין ויהודה, עד-למצד, לדויד. 
<A NAME="18"> </A>
<B>יח</B> וייצא דויד, לפניהם, ויען ויאמר להם, אם-לשלום באתם אליי לעוזרני יהיה-לי עליכם לבב ליחד; ואם-לרמותני לצריי, בלא חמס בכפיי, ירא אלוהי אבותינו, ויוכח.  {ס} 
<A NAME="19"> </A>
<B>יט</B> ורוח לבשה, את-עמשיי ראש השלישים, לך דויד ועימך בן-ישי, שלום שלום לך ושלום לעוזריך כי עזרך אלוהיך; ויקבלם דויד, וייתנם בראשי הגדוד.  {פ}</P>
<A NAME="20"> </A>
<P><B>כ</B> וממנשה נפלו על-דויד, בבואו עם-פלשתים על-שאול למלחמה--ולא עזרום:  כי בעצה, שילחוהו סרני פלשתים לאמור, בראשינו, ייפול אל-אדוניו שאול. 
<A NAME="21"> </A>
<B>כא</B> בלכתו אל-ציקלג, נפלו עליו ממנשה עדנח ויוזבד וידיעאל ומיכאל ויוזבד, ואליהוא, וצילתיי:  ראשי האלפים, אשר למנשה. 
<A NAME="22"> </A>
<B>כב</B> והמה, עזרו עם-דויד על-הגדוד, כי-גיבורי חיל, כולם; ויהיו שרים, בצבא. 
<A NAME="23"> </A>
<B>כג</B> כי לעת-יום ביום, יבואו על-דויד לעוזרו--עד-למחנה גדול, כמחנה אלוהים.  {פ}</P>
<A NAME="24"> </A>
<P><B>כד</B> ואלה מספרי ראשי החלוץ, לצבא, באו על-דויד, חברונה:  להסב מלכות שאול, אליו--כפי יהוה.  {ס} 
<A NAME="25"> </A>
<B>כה</B> בני יהודה, נושאי צינה ורומח--ששת אלפים ושמונה מאות, חלוצי צבא.  {ס} 
<A NAME="26"> </A>
<B>כו</B> מן-בני שמעון, גיבורי חיל לצבא--שבעת אלפים, ומאה.  {ס} 
<A NAME="27"> </A>
<B>כז</B> מן-בני, הלוי--ארבעת אלפים, ושש מאות.  {ס} 
<A NAME="28"> </A>
<B>כח</B> ויהוידע, הנגיד לאהרון; ועימו, שלושת אלפים ושבע מאות.  {ס} 
<A NAME="29"> </A>
<B>כט</B> וצדוק נער, גיבור חיל; ובית-אביו שרים, עשרים ושניים.  {ס} 
<A NAME="30"> </A>
<B>ל</B> ומן-בני בנימין אחי שאול, שלושת אלפים; ועד-הנה, מרביתם, שומרים, משמרת בית שאול.  {ס} 
<A NAME="31"> </A>
<B>לא</B> ומן-בני אפריים, עשרים אלף ושמונה מאות--גיבורי חיל, אנשי שמות לבית אבותם.  {ס} 
<A NAME="32"> </A>
<B>לב</B> ומחצי מטה מנשה, שמונה עשר אלף, אשר ניקבו בשמות, לבוא להמליך את-דויד.  {ס} 
<A NAME="33"> </A>
<B>לג</B> ומבני יששכר, יודעי בינה לעיתים, לדעת, מה-יעשה ישראל--ראשיהם מאתיים, וכל-אחיהם על-פיהם.  {ס} 
<A NAME="34"> </A>
<B>לד</B> מזבולון יוצאי צבא, עורכי מלחמה בכל-כלי מלחמה--חמישים אלף:  ולעדור, בלא-לב ולב.  {ס} 
<A NAME="35"> </A>
<B>לה</B> ומנפתלי, שרים אלף; ועימהם בצינה וחנית, שלושים ושבעה אלף.  {ס} 
<A NAME="36"> </A>
<B>לו</B> ומן-הדני עורכי מלחמה, עשרים-ושמונה אלף ושש מאות.  {ס} 
<A NAME="37"> </A>
<B>לז</B> ומאשר, יוצאי צבא לערוך מלחמה--ארבעים אלף.  {ס} 
<A NAME="38"> </A>
<B>לח</B> ומעבר לירדן מן-הראובני והגדי וחצי שבט מנשה, בכול כלי צבא מלחמה--מאה ועשרים, אלף.  {ס} 
<A NAME="39"> </A>
<B>לט</B> כל-אלה אנשי מלחמה, עודרי מערכה, בלבב שלם באו חברונה, להמליך את-דויד על-כל-ישראל; וגם כל-שרית ישראל, לב אחד--להמליך את-דויד. 
<A NAME="40"> </A>
<B>מ</B> ויהיו-שם עם-דויד ימים שלושה, אוכלים ושותים:  כי-הכינו להם, אחיהם. 
<A NAME="41"> </A>
<B>מא</B> וגם הקרובים-אליהם עד-יששכר וזבולון ונפתלי, מביאים לחם בחמורים ובגמלים ובפרדים ובבקר מאכל קמח דבילים וצימוקים ויין-ושמן ובקר וצאן--לרוב:  כי שמחה, בישראל.  {פ}</P>

<HR>
<P CLASS=s>

<A HREF="k0.htm">תנ"ך</A> -
דברי הימים - <A HREF="k25.htm">הכול</A><BR>דברי הימים א פרק
<A HREF="k25a01.htm">א</A>
<A HREF="k25a02.htm">ב</A>
<A HREF="k25a03.htm">ג</A>
<A HREF="k25a04.htm">ד</A>
<A HREF="k25a05.htm">ה</A>
<A HREF="k25a06.htm">ו</A>
<A HREF="k25a07.htm">ז</A>
<A HREF="k25a08.htm">ח</A>
<A HREF="k25a09.htm">ט</A>
<A HREF="k25a10.htm">י</A>
<A HREF="k25a11.htm">יא</A>
יב
<A HREF="k25a13.htm">יג</A>
<A HREF="k25a14.htm">יד</A>
<A HREF="k25a15.htm">טו</A>
<A HREF="k25a16.htm">טז</A>
<A HREF="k25a17.htm">יז</A>
<A HREF="k25a18.htm">יח</A>
<A HREF="k25a19.htm">יט</A>
<A HREF="k25a20.htm">כ</A>
<A HREF="k25a21.htm">כא</A>
<A HREF="k25a22.htm">כב</A>
<A HREF="k25a23.htm">כג</A>
<A HREF="k25a24.htm">כד</A>
<A HREF="k25a25.htm">כה</A>
<A HREF="k25a26.htm">כו</A>
<A HREF="k25a27.htm">כז</A>
<A HREF="k25a28.htm">כח</A>
<A HREF="k25a29.htm">כט</A>
- דברי הימים ב פרק
<A HREF="k25b01.htm">א</A>
<A HREF="k25b02.htm">ב</A>
<A HREF="k25b03.htm">ג</A>
<A HREF="k25b04.htm">ד</A>
<A HREF="k25b05.htm">ה</A>
<A HREF="k25b06.htm">ו</A>
<A HREF="k25b07.htm">ז</A>
<A HREF="k25b08.htm">ח</A>
<A HREF="k25b09.htm">ט</A>
<A HREF="k25b10.htm">י</A>
<A HREF="k25b11.htm">יא</A>
<A HREF="k25b12.htm">יב</A>
<A HREF="k25b13.htm">יג</A>
<A HREF="k25b14.htm">יד</A>
<A HREF="k25b15.htm">טו</A>
<A HREF="k25b16.htm">טז</A>
<A HREF="k25b17.htm">יז</A>
<A HREF="k25b18.htm">יח</A>
<A HREF="k25b19.htm">יט</A>
<A HREF="k25b20.htm">כ</A>
<A HREF="k25b21.htm">כא</A>
<A HREF="k25b22.htm">כב</A>
<A HREF="k25b23.htm">כג</A>
<A HREF="k25b24.htm">כד</A>
<A HREF="k25b25.htm">כה</A>
<A HREF="k25b26.htm">כו</A>
<A HREF="k25b27.htm">כז</A>
<A HREF="k25b28.htm">כח</A>
<A HREF="k25b29.htm">כט</A>
<A HREF="k25b30.htm">ל</A>
<A HREF="k25b31.htm">לא</A>
<A HREF="k25b32.htm">לב</A>
<A HREF="k25b33.htm">לג</A>
<A HREF="k25b34.htm">לד</A>
<A HREF="k25b35.htm">לה</A>
<A HREF="k25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k25a12')</SCRIPT></P>
</BODY></HTML>
