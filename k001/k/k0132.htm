<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - בראשית פרק לב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
לב
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>

<H1>בראשית פרק לב</H1>

<A NAME="1"> </A>
<P><B>א</B> וישכם לבן בבוקר, וינשק לבניו ולבנותיו--ויברך אתהם; וילך וישב לבן, למקומו. 
<A NAME="2"> </A>
<B>ב</B> ויעקוב, הלך לדרכו; ויפגעו-בו, מלאכי אלוהים. 
<A NAME="3"> </A>
<B>ג</B> ויאמר יעקוב כאשר ראם, מחנה אלוהים זה; ויקרא שם-המקום ההוא, מחניים.  {פ}</P>
<A NAME="4"> </A>
<P><B>ד</B> וישלח יעקוב מלאכים לפניו, אל-עשיו אחיו, ארצה שעיר, שדה אדום. 
<A NAME="5"> </A>
<B>ה</B> ויצו אותם, לאמור, כה תאמרון, לאדוני לעשיו:  כה אמר, עבדך יעקוב, עם-לבן גרתי, ואיחר עד-עתה. 
<A NAME="6"> </A>
<B>ו</B> ויהי-לי שור וחמור, צאן ועבד ושפחה; ואשלחה להגיד לאדוני, למצוא-חן בעיניך. 
<A NAME="7"> </A>
<B>ז</B> וישובו, המלאכים, אל-יעקוב, לאמור:  באנו אל-אחיך, אל-עשיו, וגם הולך לקראתך, וארבע-מאות איש עימו. 
<A NAME="8"> </A>
<B>ח</B> ויירא יעקוב מאוד, וייצר לו; ויחץ את-העם אשר-איתו, ואת-הצאן ואת-הבקר והגמלים--לשני מחנות. 
<A NAME="9"> </A>
<B>ט</B> ויאמר, אם-יבוא עשיו אל-המחנה האחת והכהו--והיה המחנה הנשאר, לפליטה. 
<A NAME="10"> </A>
<B>י</B> ויאמר, יעקוב, אלוהי אבי אברהם, ואלוהי אבי יצחק:  יהוה האומר אליי, שוב לארצך ולמולדתך--ואיטיבה עימך. 
<A NAME="11"> </A>
<B>יא</B> קטונתי מכול החסדים, ומכל-האמת, אשר עשית, את-עבדך:  כי במקלי, עברתי את-הירדן הזה, ועתה הייתי, לשני מחנות. 
<A NAME="12"> </A>
<B>יב</B> הצילני נא מיד אחי, מיד עשיו:  כי-ירא אנוכי, אותו--פן-יבוא והכני, אם על-בנים. 
<A NAME="13"> </A>
<B>יג</B> ואתה אמרת, היטב איטיב עימך; ושמתי את-זרעך כחול הים, אשר לא-ייספר מרוב. 
<A NAME="14"> </A>
<B>יד</B> וילן שם, בלילה ההוא; וייקח מן-הבא בידו, מנחה--לעשיו אחיו. 
<A NAME="15"> </A>
<B>טו</B> עיזים מאתיים, ותיישים עשרים, רחלים מאתיים, ואילים עשרים. 
<A NAME="16"> </A>
<B>טז</B> גמלים מיניקות ובניהם, שלושים; פרות ארבעים, ופרים עשרה, אתונות עשרים, ועיירים עשרה. 
<A NAME="17"> </A>
<B>יז</B> וייתן, ביד-עבדיו, עדר עדר, לבדו; ויאמר אל-עבדיו, עברו לפניי, וריוח תשימו, בין עדר ובין עדר. 
<A NAME="18"> </A>
<B>יח</B> ויצו את-הראשון, לאמור:  כי יפגושך עשיו אחי, ושאלך לאמור, למי-אתה ואנה תלך, ולמי אלה לפניך. 
<A NAME="19"> </A>
<B>יט</B> ואמרת, לעבדך ליעקוב--מנחה היא שלוחה, לאדוני לעשיו; והנה גם-הוא, אחרינו. 
<A NAME="20"> </A>
<B>כ</B> ויצו גם את-השני, גם את-השלישי, גם את-כל-ההולכים, אחרי העדרים לאמור:  כדבר הזה תדברון אל-עשיו, במוצאכם אותו. 
<A NAME="21"> </A>
<B>כא</B> ואמרתם--גם הנה עבדך יעקוב, אחרינו:  כי-אמר אכפרה פניו, במנחה ההולכת לפניי, ואחרי-כן אראה פניו, אוליי יישא פניי. 
<A NAME="22"> </A>
<B>כב</B> ותעבור המנחה, על-פניו; והוא לן בלילה-ההוא, במחנה. 
<A NAME="23"> </A>
<B>כג</B> ויקם בלילה הוא, וייקח את-שתי נשיו ואת-שתי שפחותיו, ואת-אחד עשר, ילדיו; ויעבור, את מעבר יבוק. 
<A NAME="24"> </A>
<B>כד</B> וייקחם--ויעבירם, את-הנחל; ויעבר, את-אשר-לו. 
<A NAME="25"> </A>
<B>כה</B> וייוותר יעקוב, לבדו; וייאבק איש עימו, עד עלות השחר. 
<A NAME="26"> </A>
<B>כו</B> וירא, כי לא יכול לו, וייגע, בכף-ירכו; ותיקע כף-ירך יעקוב, בהיאבקו עימו. 
<A NAME="27"> </A>
<B>כז</B> ויאמר שלחני, כי עלה השחר; ויאמר לא אשלחך, כי אם-בירכתני. 
<A NAME="28"> </A>
<B>כח</B> ויאמר אליו, מה-שמך; ויאמר, יעקוב. 
<A NAME="29"> </A>
<B>כט</B> ויאמר, לא יעקוב ייאמר עוד שמך--כי, אם-ישראל:  כי-שרית עם-אלוהים ועם-אנשים, ותוכל. 
<A NAME="30"> </A>
<B>ל</B> וישאל יעקוב, ויאמר הגידה-נא שמך, ויאמר, למה זה תשאל לשמי; ויברך אותו, שם. 
<A NAME="31"> </A>
<B>לא</B> ויקרא יעקוב שם המקום, פניאל:  כי-ראיתי אלוהים פנים אל-פנים, ותינצל נפשי. 
<A NAME="32"> </A>
<B>לב</B> ויזרח-לו השמש, כאשר עבר את-פנואל; והוא צולע, על-ירכו. 
<A NAME="33"> </A>
<B>לג</B> על-כן לא-יאכלו בני-ישראל את-גיד הנשה, אשר על-כף הירך, עד, היום הזה:  כי נגע בכף-ירך יעקוב, בגיד הנשה.</P>

<HR>
<P CLASS=s>

<A HREF="k0.htm">תנ"ך</A> -
בראשית - <A HREF="k01.htm">הכול</A><BR>פרק
<A HREF="k0101.htm">א</A>
<A HREF="k0102.htm">ב</A>
<A HREF="k0103.htm">ג</A>
<A HREF="k0104.htm">ד</A>
<A HREF="k0105.htm">ה</A>
<A HREF="k0106.htm">ו</A>
<A HREF="k0107.htm">ז</A>
<A HREF="k0108.htm">ח</A>
<A HREF="k0109.htm">ט</A>
<A HREF="k0110.htm">י</A>
<A HREF="k0111.htm">יא</A>
<A HREF="k0112.htm">יב</A>
<A HREF="k0113.htm">יג</A>
<A HREF="k0114.htm">יד</A>
<A HREF="k0115.htm">טו</A>
<A HREF="k0116.htm">טז</A>
<A HREF="k0117.htm">יז</A>
<A HREF="k0118.htm">יח</A>
<A HREF="k0119.htm">יט</A>
<A HREF="k0120.htm">כ</A>
<A HREF="k0121.htm">כא</A>
<A HREF="k0122.htm">כב</A>
<A HREF="k0123.htm">כג</A>
<A HREF="k0124.htm">כד</A>
<A HREF="k0125.htm">כה</A>
<A HREF="k0126.htm">כו</A>
<A HREF="k0127.htm">כז</A>
<A HREF="k0128.htm">כח</A>
<A HREF="k0129.htm">כט</A>
<A HREF="k0130.htm">ל</A>
<A HREF="k0131.htm">לא</A>
לב
<A HREF="k0133.htm">לג</A>
<A HREF="k0134.htm">לד</A>
<A HREF="k0135.htm">לה</A>
<A HREF="k0136.htm">לו</A>
<A HREF="k0137.htm">לז</A>
<A HREF="k0138.htm">לח</A>
<A HREF="k0139.htm">לט</A>
<A HREF="k0140.htm">מ</A>
<A HREF="k0141.htm">מא</A>
<A HREF="k0142.htm">מב</A>
<A HREF="k0143.htm">מג</A>
<A HREF="k0144.htm">מד</A>
<A HREF="k0145.htm">מה</A>
<A HREF="k0146.htm">מו</A>
<A HREF="k0147.htm">מז</A>
<A HREF="k0148.htm">מח</A>
<A HREF="k0149.htm">מט</A>
<A HREF="k0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('k0132')</SCRIPT></P>
</BODY></HTML>
